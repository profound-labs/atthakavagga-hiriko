# Učenje o hitrosti

<span class="verseref">1.</span>
<span class="dropcap">S</span>*prašujem sorodnika sonca,\\
Njegovo svetost, o samoti in o stanju miru:\\
s kakšnim védenjem je lahko menih ugasnjen,\\
da se ne bi vezal na nič v tem svetu?*

<span class="verseref">2.</span>
Popolnoma naj bi prenehal misliti: »Jaz sem«,\\
to celotno korenino uveljavljene obsedenosti.\\
Ne glede koliko hrepenenja je še v njem,\\
bo v popolni pozornosti vadil to razrešitev.

<span class="verseref">3.</span>
Katerekoli ideje, ki jih pozna,\\
ne glede, če te izvirajo od znotraj ali prihajajo od zunaj,\\
z njimi si ne bo utrjeval stališča,\\
saj krepostni temu ne bi rekli »mir«.

<span class="verseref">4.</span>
Ne bo se imel za boljšega,\\
ne za slabšega niti ne za enakovrednega.\\
Čeprav dotaknjen z mnogimi stvarmi,\\
ne bo zagovarjal misli o sebi.

<span class="verseref">5.</span>
Le v sebi lahko pride do miru,\\
menih ga ne bo iskal v zunanjem svetu.\\
Za tistega, ki je v miru sam s seboj,\\
ni ničesar za pridobiti, kaj šele za zavreči.

<span class="verseref">6.</span>
Tako, kot je sredi morja\\
popolnoma mirno in ni nobenih valov,\\
tako tudi brez hrepenenja človek mirno biva --\\
tak menih si ne bo jemal časti.

<span class="verseref">7.</span>
*Čigar oči so odprte z odloženimi težavami,*\\
*ta je razložil Dhammo, kot jo je sam spoznal.*\\
*Častiti gospod, povejte nam o poteku napredka,*\\
*o etični dolžnosti in tudi o koncentraciji.*

<span class="verseref">8.</span>
Menih ne dovoli, da so njegove oči nemirne,\\
svoja ušesa zapre pred vaškimi govoricami,\\
ni požrešen na okuse\\
in ničesar v svetu ne jemlje, kot »to je moje«.

<span class="verseref">9.</span>
Kadarkoli je menih v stiku z neprijetnostmi,\\
se ne predaja žalovanju.\\
Ne hrepeni po obstoju,\\
niti ni pretresen zaradi strahu.

<span class="verseref">10.</span>
Hrano in pijačo,\\
živila in tudi oblačila --\\
vsa ta imetja ne bo imel za zaklad\\
niti se ne bo bal njihovega pomanjkanja.

<span class="verseref">11.</span>
Meditant, ki se brez želja po tavanju naokrog\\
vzdrži obžalovanih dejanj, je pazljiv.\\
Kjerkoli ima namen sedeti ali ležati,\\
menih naj živi v kraju z malo motenj.

<span class="verseref">12.</span>
Naj ne spi predolgo,\\
marljiv v opreznosti naj vztraja v budnosti.\\
Tako bo zapustil vse: lenobo, iluzije, smeh, igre,\\
spolnost in vse njihove izpeljanke.

<span class="verseref">13.</span>
Ritualno zdravljenje naj ne bo njegova praksa,\\
niti ne razlaga sanj, tolmačenje znakov in astrologije.\\
Učenec ne bo tolmačil živalskih krikov,\\
zdravil neplodnost ali druge bolezni.

<span class="verseref">14.</span>
Menih naj ne bo pretresen zaradi kritik,\\
niti ne vzvišen zaradi pohval.\\
Pregnal bo celotno hrepenenje,\\
skupaj s strahom pred izgubo, jezo in žalitve.

<span class="verseref">15.</span>
Menih naj ne kupuje in ne prodaja,\\
nobenih kritik naj ne raznaša,\\
naj ne bo nadloga med ljudmi\\
in laskajoč z željami po koristi.

<span class="verseref">16.</span>
Menih naj se ne hvali,\\
niti naj ne izreka besed s skritimi motivi,\\
naj ne vadi v predrznem obnašanju,\\
in naj se izogne govorom o spornih temah.

<span class="verseref">17.</span>
Naj se ne predaja lažem;\\
tako s popolno pozornostjo ne bo zlorabljal zaupanja.\\
Hkrati naj nobenega ne prezira\\
zaradi njegovega življenja, razumevanja, morale ali običajev.

<span class="verseref">18.</span>
Ko sliši mnogo besed in je izzvan\\
od mislecev in nevednih ljudi,\\
nazaj naj jim ne odgovarja ostro,\\
saj si tisti z vrlinami ne dela sovražnikov.

<span class="verseref">19.</span>
Menih bo s takim razumevanjem Dhamme,\\
vadil v skladu s proučevanjem, s pozornostjo\\
in z razumevanjem stanja prenehanja kot miru,\\
tako ne bo zanemarjal Gotamovega učenja.

<span class="verseref">20.</span>
On je resnično osvajalec neosvojenega,\\
uvidel je resnico, ki temelji na izkušnji in ne na govoricah.\\
Zato se vedno spoštljivo pokloni\\
in pazljivo vadi po vodilu Blaženega.

