# Učenje Tissu Matteyi

<span class="verseref">1.</span>
<span class="dropcap">Z</span>*a iskalca Dhamme, ki se predaja spolnosti,*\\
*povejte nam, o gospod, kako mu to škoduje?*\\
*Po poslušanju tvojega učenja,*\\
*bomo šli vaditi v samoto.*

<span class="verseref">2.</span>
Tisti, ki se predaja spolnosti, Metteyya,\\
je pozabil vse učenje.\\
Tako tava po napačni poti --\\
in to je v njem nizkotno.

<span class="verseref">3.</span>
Kdorkoli je prej živel sam zase\\
in se sedaj predaja spolnosti,\\
je kot vozilo brez nadzora --\\
takemu človeku se »slabič« v svetu pravi.

<span class="verseref">4.</span>
In ne glede na to, kakšno slavo in ugled je osvojil,\\
vse je izgubljeno.\\
S tem razumevanjem naj sedaj vadi tako,\\
da v celoti spolnost opusti.

<span class="verseref">5.</span>
Zatiran z mislimi,\\
tava kot nesrečnik.\\
Ko sliši pridige drugih,\\
postane tak človek zmeden.

<span class="verseref">6.</span>
In ko ga potem karajo,\\
si izmisli orožja obrambe.\\
Eno izmed njih je pohlep\\
in z njim drvi v laži.

<span class="verseref">7.</span>
Prej poznan kot pameten,\\
odločen za samotno življenje,\\
a ko se preda spolnosti,\\
kot idiot potegnjen je v težave.

<span class="verseref">8.</span>
Z razumevanjem teh slabih dejanj,\\
se modrijan slej ko prej,\\
odločen za svoje samotno življenje,\\
ne bo več vdajal spolnosti.

<span class="verseref">9.</span>
Vadil bo v samoti --\\
to je odličnost plemenitih.\\
A zaradi tega ne bo vzvišen --\\
on resnično je *nibbāni* blizu.

<span class="verseref">10.</span>
Človeštvo, ki je zavezano čutnim užitkom,\\
zavida modrijanu, ki živi v praznini,\\
ki nič ne da na čutne užitje\\
in ki je prečkal to poplavo.

