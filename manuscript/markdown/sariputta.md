# Učenje Sāriputti

<span class="verseref">1.</span>
<span class="dropcap">N</span>*ikoli poprej nisem videl,\\
niti od drugih slišal,\\
o učitelju, ki tako lepo govori,\\
ki je prišel sem v družbi zadovoljnih.*

<span class="verseref">2.</span>
*Kot svet s svojimi bogovi*\\
*vidi tega Vidca,*\\
*ki je razblinil vso temo,*\\
*ki je sam zase prišel do zadovoljstva,*

<span class="verseref">3.</span>
*k temu Razsvetljenemu, neodvisnemu, ki je takšen kot je,*\\
*nespletkarskemu, ki je prišel s to skupino,*\\
*v imenu tistih tukaj, ki so še navezani,*\\
*k temu sem pristopil z vprašanjem:*

<span class="verseref">4.</span>
*Za meniha, ki je potrt*\\
*in biva v praznem bivališču*\\
*ali ob vznožju drevesa ali na grobu*\\
*ali v jamah ali v gorah*

<span class="verseref">5.</span>
*ali v drugih bivališčih,*\\
*katero mero strahu mora menih prenesti,*\\
*ne da bi se vznemiril*\\
*v svojem tihem bivališču?*

<span class="verseref">6.</span>
*Koliko je tistih posvetnih nevarnosti*\\
*za nekoga, ki gre proti neznanem kraju,*\\
*ki bi jih moral menih zlahka preseči*\\
*v svojem odmaknjenem bivališču?*

<span class="verseref">7.</span>
*Kakšen naj bi bil njegov govor?*\\
*Kako naj v sebi žanje polja?*\\
*Kakšna naj bodo morala in običaji*\\
*za meniha, ki je osredotočen vase?*

<span class="verseref">8.</span>
*Kako naj vadi tisti,*\\
*ki je zedinjen, bister, pozoren,*\\
*da lahko odpihne stran svojo nečistost*\\
*kot kovač, ki oblikuje srebro?*

<span class="verseref">9.</span>
Kakšno naj bo udobje za potrtega, Sāriputta,\\
ki vadi v praznem bivališču,\\
ki si želi popolno razsvetljenje v skladu z Dhammo --\\
naj ti povem to, kar je v skladu z mojim razumevanjem.

<span class="verseref">10.</span>
Modrijan se ne bo bal petih neprijetnih stvari,\\
menih, ki je pozoren in živi v odrekanju:\\
pikov muh, komarjev in drugih žuželk,\\
stikov z ljudmi in tudi štirinožcev.

<span class="verseref">11.</span>
Ne bo mu neprijetno niti med privrženci drugih idej,\\
čeprav je v njih videl veliko strahu.\\
Človek, ki je iskalec resnice,\\
bo zlahka presegel tudi te probleme:

<span class="verseref">12.</span>
prenašal bo bolezen in lakoto,\\
mraz in vročino.\\
Ko bo v stiku z mnogimi stvarmi,\\
se bo uril v trdnosti svoje odločnosti.

<span class="verseref">13.</span>
Ne bo se umazal s krajami, ne bo napačno govoril,\\
njegov dotik bo prijazen do trpečih in šibkih.\\
Vsako prepoznano motnjo v umu\\
bo pregnal z mislijo: »To je temna stran!«

<span class="verseref">14.</span>
Ne bo padel pod vpliv jeze in zaničevanja,\\
izkopal bo njuno korenino.\\
Zlahka bo presegel vse: kar je prijetno\\
in tudi neprijetno -- on bo resnično spoštovan.

<span class="verseref">15.</span>
Ker daje prednost modrosti in se veseli pravičnosti,\\
bo premagal te probleme --\\
v svojem odmaknjenem bivališču bo kos nezadovoljstvu\\
in dvignil se bo nad štiri oblike trpljenja:

<span class="verseref">16.</span>
»Kaj bom jedel?« ali »Kje bom jedel?«\\
»Zagotovo bom neprijetno spal.« »Kjer naj spim nocoj?«\\
Teh misli, ki povzročajo trpljenje,\\
se učenec, ki ni nikjer nastanjen, ne oprime.

<span class="verseref">17.</span>
Ko dobiva hrano in oblačila ob pravem času ve,\\
da ga le zmernost vodi v zadovoljstvo.\\
Zavarovan glede teh stvari in obvladan gre po vasi,\\
ne da bi govoril ostro, četudi bi bil izzvan.

<span class="verseref">18.</span>
S povešenimi očmi, brez želje po pohajkovanju\\
ter predan meditaciji je vedno buden.\\
Z začetno ravnodušnostjo in samoobvladanostjo,\\
bo prenehal s težnjo uma k razglabljanju in skrbem.

<span class="verseref">19.</span>
Ko je okaran, v pozornosti se veseli,\\
saj je prekinil trmo do kolegov v svetem življenju.\\
Dovoli si le govor, ki je dober in ne predolg\\
in ne posveča pozornosti priljubljenim govoricam.

<span class="verseref">20.</span>
Poleg vsega tega obstaja v svetu pet onesnaženosti,\\
ki se jim mora pozoren človek z vadbo odpovedati:\\
kos naj bo strastem oblike, zvoka,\\
tudi okusa, vonja in dotika.

<span class="verseref">21.</span>
Menih s pozornostjo in s popolnoma osvobojenim srcem,\\
zavrne vsako željo po teh čutnih objektih.\\
Pravočasno, pravilno in temeljito preiskuje Dhammo,\\
z zedinjenim umom naj izniči vso to temo.

