# Učenje Māgaṇḍiyi

<span class="verseref">1.</span>
<span class="dropcap">S</span>poznal sem hrepenenje,\\
nezadovoljstvo in strast,\\
ne čutim več niti želja do spolnosti --\\
le kaj je to, polno urina in gnoja?\\
Tega se niti s svojo nogo ne bi hotel dotakniti.

<span class="verseref">2.</span>
*Če si ne želite zaklada, kot je ta,*\\
*ženske, ki je zaželena med mnogimi gospodi,*\\
*kakšno prepričanje, moralo, običaje, način življenja,*\\
*in o kakšnem posmrtnem bivanju govorite?*

<span class="verseref">3.</span>
Tu ni ničesar, čemur bi lahko rekel:\\
»To razglašam«, Māgandiya,\\
teorije, ki so bile prisvojene med ideologijami.\\
Vendar, ko sem brez oklepanja na njih opazoval poglede,\\
sem z razumevanjem spoznal notranji mir.

<span class="verseref">4.</span>
*Katerakoli teorija se je oblikovala,*\\
*resnično, Modrijan, govorite o tem brez oklepanja.*\\
*Ta »notranji mir«, karkoli že to pomeni,*\\
*kako je ta spoznan med modrijani?*

<span class="verseref">5.</span>
Ne s tem, kar je bilo videno ali slišano,\\
niti ne z znanjem, Māgandiya,\\
ne z moralo in običaji; reče se, da čistost je;\\
tudi ne z odsotnostjo tega, kar je videno ali slišano,\\
niti ne z neznanjem,\\
brez morale in običajev -- tudi s tem ne.\\
Z opuščanjem tega, brez odvisnosti od česarkoli drugega,\\
miren človek, neodvisen, ne bo hrepenel po obstoju.

<span class="verseref">6.</span>
*Če praviš, da se o čistosti ne govori s tem,*\\
*kar je videno ali slišano,*\\
*niti ne z znanjem, ne z moralo in običaji;*\\
*tudi ne z odsotnostjo tega, kar je videno ali slišano,*\\
*niti ne z neznanjem,*\\
*ne brez morale in običajev -- tudi s tem ne;*\\
*potem si predstavljam, da je to res zmedena ideologija.*\\
*Nekateri se zanašajo na čistost s pogledom.*

<span class="verseref">7.</span>
Zaradi takega spraševanja, ki je\\
odvisno od pogledov, Māgandiya,\\
si postal zbegan s tem, ko si sebi prisvojil domneve.\\
Zato ne vidiš niti najmanjšega smisla v vsem tem\\
in vse to imaš za zmedo.

<span class="verseref">8.</span>
Kdor se ima za enakega, boljšega ali slabšega,\\
se bo boril glede na te oznake.\\
Tistemu, ki ne okleva med temi tremi razlikami,\\
se ne pojavljajo oznake »enak« ali »boljši«.

<span class="verseref">9.</span>
Čemu bi lahko ta sveti človek pravil: »To je resnica«,\\
ali se prepiral: »To je napačno«?\\
Za takega ni niti enakosti niti neenakosti --\\
le s kom bi se lahko prepiral?

<span class="verseref">10.</span>
Modrijan, ki je zapustil dom in je brez stalnega bivališča,\\
si ne gradi intime med ljudmi,\\
osvobodil se čutnih je užitkov,\\
ničesar si ne postavlja v ospredje,\\
za nič se ne zavzema in ne razpravlja z ljudmi.

<span class="verseref">11.</span>
Od vseh stvari se je odrešil, med tem, ko še živi v tem svetu,\\
veliki človek se jih ne oklepa in se ne prepira.\\
Tako kot beli lokvanj, čigar pecelj raste iz vode\\
ni umazan z vodo in blatom,\\
tako tudi modrijan, govornik miru, človek brez pohlepa,\\
ni umazan s čutnostjo in svetom.

<span class="verseref">12.</span>
Tisti, ki je spoznal resnico v vidnem ali čutnem,\\
ni zato ošaben, saj se ne enači s tem.\\
Ne vodi ga, kar je bilo ustvarjeno ali naučeno,\\
in ne dela si zaključkov o tem, kar se je že uveljavilo.

<span class="verseref">13.</span>
Tu ni vezi za tistega, ki je nenavezan na zaznave,\\
tu ni zmedenosti za tistega, ki je osvobojen z razumevanjem.\\
Toda tisti, ki se močno oklepajo pogledov in zaznav,\\
pohajkujejo po svetu in povzročajo probleme.

