# Učenje o starosti

<span class="verseref">1.</span>
<span class="dropcap">R</span>esnično, to življenje je malenkostno.\\
Človek umre, še preden doživi sto let.\\
Pa tudi, če živi dlje,\\
zagotovo umre od onemoglosti.

<span class="verseref">2.</span>
Ljudje objokujejo nad tem, kar imenujejo »moje« --\\
resnično, trajno imetje ne obstaja.\\
S spoznanjem, da so ločitve neizogibne,\\
se naj človek izogne družinskemu življenju.

<span class="verseref">3.</span>
Ob smrti izgine vse,\\
v kar človek je verjel, da je njegovo.\\
Ko pametni človek uvidi to spoznanje,\\
moj učenec, ta ne bo naklonjen posedovanju.

<span class="verseref">4.</span>
Tako, kot prebujeni človek\\
nikoli več ne sreča tistega iz sanj,\\
tako tudi mi ne vidimo več\\
naših ljubljenih, ki so umrli, preminuli.

<span class="verseref">5.</span>
V vsakdanu srečujemo in slišimo ljudi,\\
ki jih poznamo pod različnimi imeni --\\
za mrtvim bo ostalo samo ime,\\
po katerem se ga bomo spominjali.

<span class="verseref">6.</span>
Tisti, ki si lastijo in posedujejo,\\
so v oblasti žalosti, tegobe in strahu pred izgubo.\\
Zato so modreci, ki so zapustili imetje,\\
postali redovniki in si našli zatočišče.

<span class="verseref">7.</span>
O menihu, ki živi odmaknjeno,\\
ki se zateka v samotna bivališča,\\
pravijo, da to ustreza njegovi naravi\\
ter da se ne bo nikoli ustalil v trajnem bivališču.

<span class="verseref">8.</span>
Modrijan je povsod neodvisen:\\
ničesar si ne ustvarja kot ljubljeno ali neljubljeno\\
ter žalovanje in strah pred izgubo\\
se ga ne oprimeta, tako kot voda lista ne.

<span class="verseref">9.</span>
Tako kot kaplja vlage na vodni liliji\\
in voda na lokvanju spolzita,\\
tako tudi modrijan ni omadeževan\\
s tem, kar je videl, slišal ali čutil.

<span class="verseref">10.</span>
Prečiščen človek si ničesar ne predstavlja,\\
o tem kar je videl, slišal ali čutil.\\
Ne želi si pridobiti čistosti preko drugih stvari,\\
ni več strasten niti ravnodušen.

