# Učenje o votlini

<span class="verseref">1.</span>
<span class="dropcap">N</span>avezan človek je zelo skrit v votlini\\
in trdno pogreznjen v zbegano nevednost.\\
Takšen je daleč od samote,\\
saj se resnično ni lahko osvoboditi posvetne čutnosti.

<span class="verseref">2.</span>
Osnovani v željah, vezani na užitke obstoja,\\
se ljudje s težavo osvobodijo, tudi medsebojnih vezi.\\
Z upanjem o tem, kaj sledi ali kaj je že minilo,\\
hrepeneči po sedanji čutnosti ali tisti prejšnji,

<span class="verseref">3.</span>
so pohlepni, odvisni, zbegani v navezanosti,\\
skopi in tako utrjeni v krivi poti.\\
In ko zakrivijo neprijetnosti, objokujejo:\\
»Kaj bo z nami, ko bomo odšli od tu?«

<span class="verseref">4.</span>
Zato naj človek vadi tukaj in sedaj —\\
ko uvidi v svetu pota, ki so kriva,\\
naj jim zaradi tega ne sledi.\\
Modri pravijo, da življenje res je kratko.

<span class="verseref">5.</span>
V svetu vidim to človeško raso,\\
ki se ničvredno ukvarja s hrepenenjem po obstoju.\\
Slabiči jočejo v čeljustih Smrti,\\
saj jih hrepenenje po tem in onem oddaljuje od osvoboditve.

<span class="verseref">6.</span>
Le poglej! Premetavajo se v tem, čemur pravijo »moje«,\\
so kot ribe v osušenem potoku z malo vode.\\
Ko to vidiš, le sledi poti kar »ni-moje«,\\
brez ustvarjanja navezanosti do obstoja.

<span class="verseref">7.</span>
Z opuščenimi željami po obeh skrajnostih,\\
z jasnim razumevanjem kontakta, brez pohlepa po ničemer,\\
brez aktivnosti, ki bi si jih kasneje očital,\\
se modri ne oklepa ničesar, kar vidi in sliši.

<span class="verseref">8.</span>
Modri, s popolnim razumevanjem zaznave,\\
bo prečkal to poplavo: ni pogreznjen v posedovanje,\\
z izpuljenim trnom in vedrim srcem,\\
si ne želi ne tega, ne drugega sveta.

