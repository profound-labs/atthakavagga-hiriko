# Učenje o pred razpadom

<span class="verseref">1.</span>
<span class="dropcap">S</span>*kakšno vizijo, s kakšno moralo\\
se lahko komu pravi, da je v miru?\\
Povejte mi to, o Gotama.\\
Sprašujem vas o najboljšem človeku.*

<span class="verseref">2.</span>
S prenehanjem hrepenenja pred razpadom,\\
ni odvisen od preteklosti,\\
ni pogojen v sedanjosti,\\
si ta ničesar ne daje v ospredje.

<span class="verseref">3.</span>
Brez jeze in strahu,\\
brez hvale in skrbi,\\
jasen govornik ni domišljav,\\
pravi modrec, ki se obvladuje v govoru.

<span class="verseref">4.</span>
Brez navezanosti na prihodnost,\\
ne obžaluje preteklosti.\\
Vidi osamo med vsemi kontakti,\\
ničesar med pogledi ga ne zapelje.

<span class="verseref">5.</span>
Je odmaknjen, ni spletkar,\\
ni pohlepen in se ne boji izgube,\\
ni drzen, je brez odpora\\
in žalitvam ni naklonjen.

<span class="verseref">6.</span>
Se ne predaja prijetnostim,\\
ni naklonjen zaničevanju,\\
je blag in bistrega duha,\\
ni pobožen niti ni pasiven.

<span class="verseref">7.</span>
Ne vodijo ga želje po koristih\\
in ni razočaran, če le teh ni.\\
Hrepenenje ga ne ovira,\\
niti ni lakomen za okusne draži.

<span class="verseref">8.</span>
Za ravnodušnega in pozornega opazovalca,\\
ki se nima za enakega,\\
za boljšega ali slabšega --\\
za njega ni časti.

<span class="verseref">9.</span>
Za njega ni odvisnosti,\\
z razumevanjem Poti je neodvisen.\\
V njem ne obstaja hrepenenje\\
niti po obstoju niti po ne-obstoju.

<span class="verseref">10.</span>
Takemu pravim, da je v miru:\\
ki si ne želi čutnih užitkov,\\
v katerem ni najti nobenih vezi,\\
saj je za seboj pustil vse navezanosti.

<span class="verseref">11.</span>
Zanj ne obstajajo sinovi ali živina,\\
niti polja ali lastnina.\\
Skratka, pri njem ni ničesar,\\
kar bi lahko pridobil ali zavrgel.

<span class="verseref">12.</span>
S tem, s čimer bi ga lahko nevedni ljudje kritizirali,\\
ali tudi misleci in sveti možje,\\
on ničesar ne daje v ospredje,\\
zato je tudi sredi kritike miren.

<span class="verseref">13.</span>
Je brez pohlepa in se ne boji izgub,\\
takšen modrijan se nima za nadrejenega,\\
niti za enakega niti za podrejenega.\\
Ni zapadel v predstave; on je brez predstav.

<span class="verseref">14.</span>
Tistemu, ki ničesar ne poseduje,\\
ki se ne žalosti, ker ničesar nima,\\
in ki ne sledi nobenim idejam --\\
le takemu se lahko resnično pravi, da je v miru s seboj.

