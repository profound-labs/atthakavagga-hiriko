# Učenje o čistosti

<span class="verseref">1.</span>
<span class="dropcap">»V</span>idim čistost,\\
univerzalnost, neškodljivost.\\
V svojih pogledih je človek popolnoma čist.«\\
S takim razumevanjem in\\
s spoznanjem »univerzalnosti«\\
se ta »videc čistosti« ne zanaša\\
na nič drugega, kot na znanje.

<span class="verseref">2.</span>
Če je človek »čist« s svojimi pogledi in mislimi,\\
če je z znanjem opustil trpljenje,\\
potem je »očiščen« z nečim posebnim.\\
Resnično, takšnega človeka izdaja njegov pogled.

<span class="verseref">3.</span>
Sveti človek ne pravi, da je čistost nekaj pogojenega\\
ali kar je videno, slišano, občuteno ali kar\\
govori morala in običaj.\\
Tak človek ni umazan z zaslugami ali zlom,\\
za sabo je pustil vse pridobljeno in ničesar\\
novega si več ne ustvari.

<span class="verseref">4.</span>
Ko ljudje opustijo, kar je bilo, se držijo tega, kar sledi.\\
Premaga jih navezanost, ker sledijo svoji strasti:\\
sprejemajo in opuščajo,\\
kakor opice, ko spuščajo veje se že naslednje oprijemajo.

<span class="verseref">5.</span>
Človek, ki je sprejel religiozne običaje,\\
je kdaj potrt, kdaj vesel, ker se trdno oklepa zaznav.\\
Toda mojster, ki je s spoznanjem odkril Pot,\\
ni nikoli potrt ali vesel, ker je njegovo razumevanje jasno.

<span class="verseref">6.</span>
On je v miru med vsemi idejami\\
in v vsem, kar je videno, slišano ali občuteno.\\
Okrog hodi bister in odprt --\\
le s čim na svetu bi se ga lahko sodilo?

<span class="verseref">7.</span>
Ti se ničesar ne oklepajo, ničesar ne dajejo v ospredje,\\
in ne razpravljajo: »To je absolutna čistost.«\\
Z razvozlanim vozlom lastništva,\\
so popolnoma brez posvetnih želja.

<span class="verseref">8.</span>
Sveti človek je šel preko meja -- za njega ni ničesar tam,\\
spoznal in uvidel je vse, kar je prisvojeno.\\
On je brez strasti, je ravnodušen do brezstrastja,\\
zanj ničesar zunanjega ni njegovo.

