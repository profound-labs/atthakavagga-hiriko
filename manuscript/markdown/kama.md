# Učenje o čutnih užitkih

<span class="verseref">1.</span>
<span class="dropcap">Č</span>e smrtniku uspe\\
uresničiti svoje čutne želje,\\
postane vesel v svojem srcu,\\
saj je dobil tisto, kar si je želel.

<span class="verseref">2.</span>
Če za tega človeka\\
s čutnostjo iz želja rojeno,\\
ti predmeti čutnosti oslabijo,\\
je v taki stiski, kot da je preboden s trnom.

<span class="verseref">3.</span>
Kdor pa se čutnosti izogiba\\
kot stopalo kačji glavi,\\
tak človek, ki je pozoren,\\
preseže navezanost na svet.

<span class="verseref">4.</span>
Tistega, ki je pohlepen\\
na zemljo, lastnino, zlato,\\
krave, konje, sužnje, služabnike, ženske,\\
odnose in raznovrstne čutnosti,

<span class="verseref">5.</span>
premagajo nemočni,\\
težave ga potisnejo k tlom,\\
tako, da neprijetnost pride k njemu,\\
kot voda v polomljen čoln.

<span class="verseref">6.</span>
Zato naj se tisti, ki je vedno pozoren, izogne čutnosti;\\
ko jo bo opustil, bo prečkal to poplavo,\\
tako kot tisti, ki je s črpanjem vode iz svojega čolna,\\
uspel priti na drugi breg.

