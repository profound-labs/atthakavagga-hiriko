Spremna beseda prevajalca
=========================

*Aṭṭhakavagga*, *Zbirka osemverznih sutt*, je skupaj z *Pārāyanavaggo*,
prepoznana kot najstarejša zbirka Buddhovih besed, ki vsebuje najbolj
temeljna učenja, ki so se širila v ustnem izročilu med menihi v zgodnjem
času Buddhovega življenja. *Zbirka osemverznih sutt* se imenuje zato,
ker se *aṭṭhake* (osem verzov) pojavijo v drugi, tretji in četrti sutti
in te sutte imajo tudi v sebi ime *aṭṭhaka*. Te so *Guhaṭṭhaka*,
*Duṭṭhaṭṭhaka* in *Suddhaṭṭhaka*. Ta zbirka šestnajstih učenj
(*suttami*) je zelo verjetno najprej obstajala kot samostojna zbirka in
jo danes najdemo v četrtem delu *Sutta-nipāte*, delu *Khuddaka-nikāye*
budističnega kanona. Zaradi te zgodovinske pomembnosti, bogate
filozofske miselnosti in ker so vsa avtentična Buddhova učenja vključena
v tej zbirki, se lahko *Aṭṭhakavaggo* jemlje kot temelj celotnega
budističnega kanona.

*Aṭṭhakavagga* je bila zelo poznano besedilo v času Buddhovega
življenja, vendar je danes precej pozabljeno. Tu Buddha uči o temeljnem
problemu, ki je prisoten v vsakem človeku (ne glede ali človek to vidi v
sebi ali ne) in o temeljnem konfliktu v družbi, ki formulira današnja
gibanja, miselnosti in s tem krize. Posebno dandanes družba potrebuje
novo prebuditev teh učenj v času, ko to staro učenje izgublja moč in ko
osebni, družbeni in religiozni pogledi in mnenja dobivajo večjo moč in
veljavnost, kot pa »naravno« modrost. *Aṭṭhakavagga* je tu na voljo za
vse tiste, ki želijo pogledati znotraj problema sveta v katerem živimo
ter tudi na problem svoje eksistence in trpljenja in tako opustiti
nevednost in navezovanja, ki slepijo naša videnja.

*Aṭṭhakavagga* je zagotovo zbirka z najbolj filozofsko tematiko. To tudi
pomeni, da je v njej Dhamma ne samo najbolj globoko opisana, ampak da jo
je verjetno tudi najtežje razumeti. To se je posebno pokazalo pri
pripravljanju tega prevoda. Upam, da prevod preveč ne odstopa od
originalnega pomena. Originalni tekst prihaja iz *Sutta Nipāta Pāli*,
The Myanmar Pāli Tipitaka objavljeno v Vipassana Research Institute in
Digital Pali Reader (2012). Kljub temu, da sem poskusil biti avtentičen
do originalnega jezika, sem pogosto moral iskati pomoč v angleških
prevodih *Aṭṭhakavagge*. Ti so:

-   Bhikkhu Paññobhāsa: *The Aṭṭhakavagga*, *Pali, with English
    translation* – izdaja (1) Path Press Publications, 2014; (2) Aruno
    Publications, 2014.
-   K.R. Norman: *The Group of Discourses II* – izdaja Pali Text
    Society, translation series no. 45, 1992.
-   Ñaṇādīpa Mahāthera: neobjavljeni zapiski iz knjige *The Group of
    Discourses II*.
-   Bhikkhu Varado: *The Group of Octads* – neobjavljen prevod
    *Aṭṭhakavagge*.
-   Bhikkhu Ṭhānissaro: prevod *Aṭṭhakavagge*, objavljeno na
    *www.accesstoinsight.org*

Za pomoč pri prevajanju se bi rad iz srca zahvalil Bojanu Božiču,
Andreji Grablovic, Barbari Kos in drugim, ki so prispevali svoje misli
in popravke. Brez njihove pomoči ne bi mogel končati tega prevoda.
Posebna zahvala gre tudi častitemu Gambhīru, ki je oblikovno pripravil
to lepo izdajo. Za vse napake, ki se bi morda pojavile v tej izdaji, sem
odgovoren jaz.

Bhikkhu Hiriko\\
Samostan Amaravati,\\
Februar 2015

