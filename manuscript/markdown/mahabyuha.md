# Daljše učenje o slepi ulici

<span class="verseref">1.</span>
<span class="dropcap">V</span>*si, ki bivajo v pogledih,\\
prepirljivo govorijo: »Le to je resnica« --\\
so vsi taki kritizirani\\
ali so lahko tudi pohvaljeni?*

<span class="verseref">2.</span>
Taka pohvala je premajhna za spokojnost.\\
Toda naj vam povem o dveh sadovih prepirov.\\
S tem videnjem se naj nobeden ne prepira,\\
in naj bo to temeljno zatočišče za mir.

<span class="verseref">3.</span>
Ne glede na vrsto dogovora,\\
za izkušenega človeka ni potrebe, da se vpleta v njih.\\
Le zakaj bi se vpletal,\\
če v njem ni naklonjenosti do vsega, kar je videl ali slišal?

<span class="verseref">4.</span>
Ko mislijo, da je morala najpomembnejša\\
in da je čistost v samoomejevanju,\\
sprejmejo svoje običaje in se jim poklonijo:\\
»Naj vadimo prav tu in zdaj, saj v tem je čistost!«\\
Tisti, ki mislijo, da so mojstri, se zgolj ohranjajo v bivanju.

<span class="verseref">5.</span>
A ko prekrši svojo moralo in običaje,\\
je razburjen, ker mu ni uspelo v svojih dejanjih.\\
Hrepeni in si prizadeva za popolno\\
svobodo od vsega nizkotnega,\\
kot tisti, ki je izgubil svojo karavano in je daleč od doma.

<span class="verseref">6.</span>
Vendar le z opuščanjem morale in običajev\\
in kritiziranih ali odobravajočih dejanj,\\
brez želja po »čistosti« ali »ne-čistosti«\\
živel bo zadržan, celo na mir se ne bo vezal.

<span class="verseref">7.</span>
Odvisni od nevedne teme ali od tega,\\
kar je bilo zavrnjeno z odporom,\\
ter odvisni od tega, kar je videno, slišano ali občuteno,\\
brez osvobojenih želja po različnih oblikah obstoja,\\
vzdihujejo po čistosti v onostranstvu.

<span class="verseref">8.</span>
Če je kdo čemurkoli predan, je to delo hrepenenja;\\
in kjer je prisotna vznemirjenost, je to zaradi oklepanja.\\
Ampak za tistega, ki ne premine in se ponovno ne pojavlja,\\
zakaj bi bil razburjen? Le po čem bi hrepenel?

<span class="verseref">9.</span>
*Prav tej ideji, ki ji nekateri pravijo »univerzalna«,*\\
*ji pravijo drugi, da je »pomanjkljiva«.*\\
*Kateri od teh je pravi argument?*\\
*Seveda, vsi trdijo, da so mojstri.*

<span class="verseref">10.</span>
Pravijo, da so njihove ideje popolne,\\
ideje drugih pa pomanjkljive.\\
S takimi sprejetimi stališči se prepirajo,\\
vsak zase pravi, da je njegovo stališče pravilno.

<span class="verseref">11.</span>
Če je zaradi zaničevanja nekdo pomanjkljiv,\\
potem med temi »duhovnimi ljudmi« ni nihče izjema.\\
Vsak zase razpravlja, da so ideje drugih pomanjkljive,\\
medtem ko se vsi odločno držijo svojih.

<span class="verseref">12.</span>
A če bi bilo čaščenje njihovih lastnih učenj\\
tako resnično, kot sami hvalijo svoje,\\
potem bi bile vsakogar trditve pravilne,\\
saj bi bila čistost za vsakega posameznika osebna resnica.

<span class="verseref">13.</span>
Toda za svetega moža ni ničesar, kar bi ga lahko vodilo:\\
nobene teorije, ki so prisvojene med idejami.\\
Tak človek je prerasel prepire,\\
v nobeni od ponujenih idej ne vidi vrednosti.

<span class="verseref">14.</span>
»Razumem, vidim, to je to!« --\\
nekateri se tako zanašajo na čistost pogledov.\\
Pa tudi, če je kaj uvidel, le kakšno korist ima od tega?\\
Saj, ko se naslednjič pregrešijo, zopet pravijo,\\
da je čistost nekje drugje.

<span class="verseref">15.</span>
Kar človek res vidi, je to le ime in materija\\
in s takim gledanjem bo razumel prav to.\\
Naj vidi veliko ali malo, kar si želi,\\
mojstri pravijo, da v tem zagotovo ni čistosti.

<span class="verseref">16.</span>
Res ni enostavno voditi takega dogmatika,\\
ki si postavlja v ospredje že izoblikovane poglede.\\
Trdi, da je dobrota v tem, od česar je sam odvisen,\\
trdi, da je on govornik »čistosti«, videc »realnosti«.

<span class="verseref">17.</span>
A svetega moža, se na noben način ne da ovrednotiti:\\
on ne sledi pogledom, ni privrženec znanja\\
in na znanje vsakdanjih navad,\\
ki se jih ljudje držijo, gleda ravnodušno.

<span class="verseref">18.</span>
Modrijan, ki je razvezal posvetne vezi,\\
se ne vpleta v nastale prepire:\\
je miren med nemirnimi, je ravnodušen opazovalec\\
in ničesar si ne jemlje vase, medtem ko drugi počno prav to.

<span class="verseref">19.</span>
Ko je za seboj zapustil stare vplive\\
in si ne ustvarja novih, ne deluje z željami.\\
Ni dogmatik, modrec, je prost vseh prepričanj,\\
ni zatopljen v svet in si ničesar ne očita.

<span class="verseref">20.</span>
Za njega ni ničesar, za kar bi se moral boriti\\
ali biti proti temu, kar je videl, slišal ali občutil.\\
On, modrijan, je odložil svoje breme in je svoboden,\\
brez novega oklepanja, brez inspiracij,\\
s prenehanjem dejanj.

