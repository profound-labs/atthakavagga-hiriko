# Učenje o nasilju

<span class="verseref">1.</span>
<span class="dropcap">S</span>trah nastane tam, kjer je nasilje --\\
le poglej ljudi v sporu!\\
Naj vam povem, kaj sem občutil,\\
kakšna tesnoba me je obšla nekoč.

<span class="verseref">2.</span>
Vidim, kako se človeštvo premetava,\\
kot ribe v plitki vodi\\
tekmujejo med sabo --\\
ko sem videl to, me strah prevzel je.

<span class="verseref">3.</span>
Svet mi je bil povsem brez pomena,\\
treslo se je iz vseh strani.\\
Želel sem najti si zavetje,\\
a je bilo vse že zasedeno.

<span class="verseref">4.</span>
Naseljenost je bila polna nasprotovanja.\\
Ko sem to videl, so me obšli tesni občutki.\\
A potem sem našel pravi trn,\\
skoraj neopaznega, zataknjenega v srcu.

<span class="verseref">5.</span>
Ko sem ranjen bil s tem trnom,\\
sem tekal na vse strani.\\
A ko sem ga izdrl,\\
nisem nič več tekal, niti se več utapljal.

<span class="verseref">6.</span>
*Naj zdaj tu recitiramo o vadbi:*\\
Kjerkoli so posvetne vezi,\\
naj človek od njih ne bo odvisen.\\
In ko se prebije skozi vse vrste čutnih užitkov,\\
naj vadi samo-ugasnitev.

<span class="verseref">7.</span>
Naj bo resnicoljuben, ne drzen,\\
naj ne ustvarja iluzij in naj nikogar ne žali,\\
naj bo brez jeze, kot modrec, ki je prekoračil\\
zlo hrepenenja in mnogovrstne želje.

<span class="verseref">8.</span>
Naj premaga zaspanost, dolgčas in lenobo,\\
naj se ne ukloni lahkomiselnosti,\\
naj ne vztraja trmasto v ponosu,\\
v sebi naj bo odločen za *nibbāno*.

<span class="verseref">9.</span>
Naj ne zaide v laži,\\
v materialnem si naj ne gradi želja,\\
naj dobro pozna naravo domišljavosti\\
ter naj se nasilju izogiba.

<span class="verseref">10.</span>
Naj se ne veseli starega,\\
naj se ne ukloni novemu,\\
naj ne žaluje po tem, kar je bilo izgubljeno\\
ter naj se ne ujame v to, kar se blešči in sije.

<span class="verseref">11.</span>
Pohlepu pravim »velika poplava«,\\
hrepenenju pravim »tok«\\
in iskanje poživil s čutnim poželenjem,\\
je kot blato, ki se ga je težko otresti.

<span class="verseref">12.</span>
Brez odstopanja od resnic, modrec,\\
sveti človek, stoji na varnih tleh.\\
In ko je opustil vse stvari,\\
biva v svojem miru.

<span class="verseref">13.</span>
On je resnično človek, ki je spoznal resnico, on je tisti, ki ve,\\
postal je neodvisen z razumevanjem Dhamme.\\
S tem znanjem hodi skozi svet;\\
nikomur ničesar ne zavida.

<span class="verseref">14.</span>
Kdorkoli je prešel čutna poželenja --\\
ta navezovanja v svetu za premagat težka --\\
je brez žalosti in brez skrbi,\\
je prekinil tok, je brez vezi.

<span class="verseref">15.</span>
Karkoli je bilo, naj zdaj zamre\\
in za njega naj ne bo ničesar, kar naj bi še prišlo.\\
V sedanjosti se naj ničesar ne oprime,\\
saj le tako lahko živi v miru.

<span class="verseref">16.</span>
Če ničesar ne jemlje in ne doživlja kot »moje«\\
v kakršnemkoli pogledu na ime in materijo,\\
in ko ga ne žalosti to, česar ni,\\
ta resnično ne trpi posvetne izgube.

<span class="verseref">17.</span>
Tistega, ki ne goji misli »to je zame«,\\
in ki ne misli »to je za druge«,\\
tistega, ki se zaveda nesmiselnosti »mojega«,\\
tega ne žalostijo misli »oh, ničesar ni zame!«

<span class="verseref">18.</span>
Ni krut, niti ni pohlepen,\\
je vedno v miru brez strasti --\\
to je tisto, za kar sem vprašan,\\
čemur pravim prava korist.

<span class="verseref">19.</span>
Ko je brez poželenja in ima znanje,\\
nobenih pogojenosti ni več za njega.\\
Vzdržal se je vse sile\\
in za njega ni nevarnosti.

<span class="verseref">20.</span>
Ne med enakimi, niti ne med nižjimi\\
in ne med višjimi, modrec govori.\\
On je v miru, brez strahu pred izgubo,\\
saj ni tu ničesar, od česar bi jemal slovo.

