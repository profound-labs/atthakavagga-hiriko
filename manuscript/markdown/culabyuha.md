# Kratko učenje o slepi ulici

<span class="verseref">1.</span>
<span class="dropcap">V</span>*ztrajajoč v svojih pogledih,\\
»mojstri« razpravljajo o različnih argumentih:\\
»Le s tem znanjem lahko spoznaš resnico.\\
Če kdo to zanika, ta ni popoln.«*

<span class="verseref">2.</span>
*In s takimi argumenti razpravljajo*\\
*in govorijo: »Drugi je bedak, ne mojster«.*\\
*Toda kateri med argumenti je pravi?*\\
*Seveda, vsi zase trdijo, da so mojstri.*

<span class="verseref">3.</span>
Da je tisti, ki ne soglaša z idejami drugega\\
bedak z nižjim razumevanjem,\\
potemtakem so *vsi* bedaki z nižjim razumevanjem,\\
saj vztrajajo v svojih pogledih.

<span class="verseref">4.</span>
Toda če so vsi ti z lastnimi pogledi,\\
pa čeprav niso brezmadežni,\\
mojstri z uvidom in s čistim razumevanjem,\\
potem noben med njimi ni slabšega razumevanja,\\
saj prav vsi lahko postanejo popolni le z lastnimi pogledi.

<span class="verseref">5.</span>
Toda jaz ne trdim: »Tako je«,\\
kot si nasprotujejo bedaki.\\
A ker vsak vidi le svoj pogled kot resnično pravi,\\
vidijo drugega v drugem bedaka.

<span class="verseref">6.</span>
*Temu, kar nekateri pravijo, da je »pravilno«, »tako je«,\\
spet drugi pravijo, da je »zaman«, da je »napačno«\\
in v takšnem prepričanju se ti prepirajo.\\
Zakaj misleci ne razodenejo zgolj ene resnice?*

<span class="verseref">7.</span>
Obstaja le ena resnica in ne mnogo njih.\\
Če bi človek to vedel, se seveda ne bi prepiral.\\
Toda misleci razpravljajo o različnih resnicah,\\
zato ne razodenejo le ene.

<span class="verseref">8.</span>
*Zakaj razpravljajo o različnih resnicah,\\
in prepirljivo trdijo, da so mojstri?\\
Slišati je mnogo različnih resnic\\
ali pa samo sledijo drugi špekulaciji?*

<span class="verseref">9.</span>
Mnogovrstne resnice v svetu niso trajne,\\
razen, ko si kaj predstavljamo.\\
In ko jim uspe izmisliti si novo špekulacijo,\\
govorijo le o dvojnosti: »resnici« in »laži«.

<span class="verseref">10.</span>
Odvisnost od vsega tega, kar je videno, slišano, začuteno,\\
z moralo in običaji, on prezira.\\
Ko je prepričan v svojo teorijo, se posmehuje drugim\\
in pravi: »Ta je bedak in ne mojster.«

<span class="verseref">11.</span>
Medtem ko drugega vidi kot »bedaka«,\\
o sebi govori, kot da je »mojster«.\\
In ko o sebi trdi, da je mojster,\\
s tem istočasno prezira druge.

<span class="verseref">12.</span>
Le s svojimi pretiranimi pogledi je on »popoln«,\\
ter pijan od domišljavosti ima sebe za dovršenega.\\
Sam sebe je blagoslovil\\
in s tem tudi svoje poglede.

<span class="verseref">13.</span>
Če besede delajo osebo slabo,\\
potem je slabo tudi njeno razumevanje.\\
A če sam zase modrijan spozna resnico,\\
potem ni med misleci nihče bedak.

<span class="verseref">14.</span>
»Tisti, ki razpravljajo drugače od nas,\\
niso uspeli v čistosti in so nepopolni« --\\
le sektaši vsak po svoje tako razpravljajo,\\
resnično razvneti v strasti za svojimi pogledi.

<span class="verseref">15.</span>
»Samo v tem je čistost,« trdijo;\\
pravijo, da čistosti ni v drugih idejah.\\
Le sektaši so vsak po svoje zakoreninjeni,\\
ko tako odločno razglašajo poglede svoje.

<span class="verseref">16.</span>
Vendar, ko tako odločno razglašajo poglede svoje,\\
le katerega bi lahko jemali za bedaka?\\
On sam lahko izzove zgolj konflikt,\\
ko razglasi drugega z drugačnimi idejami za bedaka.

<span class="verseref">17.</span>
Dokler se človek drži teorij,\\
povzdiguje zgolj sebe in nadaljuje s prepiri v svetu.\\
A ko zapusti vse te teorije,\\
več ne povzroča sporov v svetu.

