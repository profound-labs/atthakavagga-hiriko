<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
  <head>
    <meta http-equiv="content-type" content="text/html; charset=utf-8" />
    <title>Učenje o votlini</title>
    
      <link href="../Styles/style-mobi.css" media="amzn-mobi" rel="stylesheet" type="text/css" />
      <link href="../Styles/style-mobi-kf8.css" media="amzn-kf8" rel="stylesheet" type="text/css" />
    
  </head>

  <body id="content">
    <div id="chapter_u-enje-o-votlini" xml:lang="en-GB">
      <h1 id="uenje-o-votlini">Učenje o votlini</h1>

<p><span class="verseref">1.</span>
<span class="dropcap">N</span>avezan človek je zelo skrit v votlini<br />
in trdno pogreznjen v zbegano nevednost.<br />
Takšen je daleč od samote,<br />
saj se resnično ni lahko osvoboditi posvetne čutnosti.</p>

<p><span class="verseref">2.</span>
Osnovani v željah, vezani na užitke obstoja,<br />
se ljudje s težavo osvobodijo, tudi medsebojnih vezi.<br />
Z upanjem o tem, kaj sledi ali kaj je že minilo,<br />
hrepeneči po sedanji čutnosti ali tisti prejšnji,</p>

<p><span class="verseref">3.</span>
so pohlepni, odvisni, zbegani v navezanosti,<br />
skopi in tako utrjeni v krivi poti.<br />
In ko zakrivijo neprijetnosti, objokujejo:<br />
»Kaj bo z nami, ko bomo odšli od tu?«</p>

<p><span class="verseref">4.</span>
Zato naj človek vadi tukaj in sedaj —<br />
ko uvidi v svetu pota, ki so kriva,<br />
naj jim zaradi tega ne sledi.<br />
Modri pravijo, da življenje res je kratko.</p>

<p><span class="verseref">5.</span>
V svetu vidim to človeško raso,<br />
ki se ničvredno ukvarja s hrepenenjem po obstoju.<br />
Slabiči jočejo v čeljustih Smrti,<br />
saj jih hrepenenje po tem in onem oddaljuje od osvoboditve.</p>

<p><span class="verseref">6.</span>
Le poglej! Premetavajo se v tem, čemur pravijo »moje«,<br />
so kot ribe v osušenem potoku z malo vode.<br />
Ko to vidiš, le sledi poti kar »ni-moje«,<br />
brez ustvarjanja navezanosti do obstoja.</p>

<p><span class="verseref">7.</span>
Z opuščenimi željami po obeh skrajnostih,<br />
z jasnim razumevanjem kontakta, brez pohlepa po ničemer,<br />
brez aktivnosti, ki bi si jih kasneje očital,<br />
se modri ne oklepa ničesar, kar vidi in sliši.</p>

<p><span class="verseref">8.</span>
Modri, s popolnim razumevanjem zaznave,<br />
bo prečkal to poplavo: ni pogreznjen v posedovanje,<br />
z izpuljenim trnom in vedrim srcem,<br />
si ne želi ne tega, ne drugega sveta.</p>


    </div>
  </body>
</html>

