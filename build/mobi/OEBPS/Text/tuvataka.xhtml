<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
  <head>
    <meta http-equiv="content-type" content="text/html; charset=utf-8" />
    <title>Učenje o hitrosti</title>
    
      <link href="../Styles/style-mobi.css" media="amzn-mobi" rel="stylesheet" type="text/css" />
      <link href="../Styles/style-mobi-kf8.css" media="amzn-kf8" rel="stylesheet" type="text/css" />
    
  </head>

  <body id="content">
    <div id="chapter_u-enje-o-hitrosti" xml:lang="en-GB">
      <h1 id="uenje-o-hitrosti">Učenje o hitrosti</h1>

<p><span class="verseref">1.</span>
<span class="dropcap">S</span><em>prašujem sorodnika sonca,<br />
Njegovo svetost, o samoti in o stanju miru:<br />
s kakšnim védenjem je lahko menih ugasnjen,<br />
da se ne bi vezal na nič v tem svetu?</em></p>

<p><span class="verseref">2.</span>
Popolnoma naj bi prenehal misliti: »Jaz sem«,<br />
to celotno korenino uveljavljene obsedenosti.<br />
Ne glede koliko hrepenenja je še v njem,<br />
bo v popolni pozornosti vadil to razrešitev.</p>

<p><span class="verseref">3.</span>
Katerekoli ideje, ki jih pozna,<br />
ne glede, če te izvirajo od znotraj ali prihajajo od zunaj,<br />
z njimi si ne bo utrjeval stališča,<br />
saj krepostni temu ne bi rekli »mir«.</p>

<p><span class="verseref">4.</span>
Ne bo se imel za boljšega,<br />
ne za slabšega niti ne za enakovrednega.<br />
Čeprav dotaknjen z mnogimi stvarmi,<br />
ne bo zagovarjal misli o sebi.</p>

<p><span class="verseref">5.</span>
Le v sebi lahko pride do miru,<br />
menih ga ne bo iskal v zunanjem svetu.<br />
Za tistega, ki je v miru sam s seboj,<br />
ni ničesar za pridobiti, kaj šele za zavreči.</p>

<p><span class="verseref">6.</span>
Tako, kot je sredi morja<br />
popolnoma mirno in ni nobenih valov,<br />
tako tudi brez hrepenenja človek mirno biva –<br />
tak menih si ne bo jemal časti.</p>

<p><span class="verseref">7.</span>
<em>Čigar oči so odprte z odloženimi težavami,</em><br />
<em>ta je razložil Dhammo, kot jo je sam spoznal.</em><br />
<em>Častiti gospod, povejte nam o poteku napredka,</em><br />
<em>o etični dolžnosti in tudi o koncentraciji.</em></p>

<p><span class="verseref">8.</span>
Menih ne dovoli, da so njegove oči nemirne,<br />
svoja ušesa zapre pred vaškimi govoricami,<br />
ni požrešen na okuse<br />
in ničesar v svetu ne jemlje, kot »to je moje«.</p>

<p><span class="verseref">9.</span>
Kadarkoli je menih v stiku z neprijetnostmi,<br />
se ne predaja žalovanju.<br />
Ne hrepeni po obstoju,<br />
niti ni pretresen zaradi strahu.</p>

<p><span class="verseref">10.</span>
Hrano in pijačo,<br />
živila in tudi oblačila –<br />
vsa ta imetja ne bo imel za zaklad<br />
niti se ne bo bal njihovega pomanjkanja.</p>

<p><span class="verseref">11.</span>
Meditant, ki se brez želja po tavanju naokrog<br />
vzdrži obžalovanih dejanj, je pazljiv.<br />
Kjerkoli ima namen sedeti ali ležati,<br />
menih naj živi v kraju z malo motenj.</p>

<p><span class="verseref">12.</span>
Naj ne spi predolgo,<br />
marljiv v opreznosti naj vztraja v budnosti.<br />
Tako bo zapustil vse: lenobo, iluzije, smeh, igre,<br />
spolnost in vse njihove izpeljanke.</p>

<p><span class="verseref">13.</span>
Ritualno zdravljenje naj ne bo njegova praksa,<br />
niti ne razlaga sanj, tolmačenje znakov in astrologije.<br />
Učenec ne bo tolmačil živalskih krikov,<br />
zdravil neplodnost ali druge bolezni.</p>

<p><span class="verseref">14.</span>
Menih naj ne bo pretresen zaradi kritik,<br />
niti ne vzvišen zaradi pohval.<br />
Pregnal bo celotno hrepenenje,<br />
skupaj s strahom pred izgubo, jezo in žalitve.</p>

<p><span class="verseref">15.</span>
Menih naj ne kupuje in ne prodaja,<br />
nobenih kritik naj ne raznaša,<br />
naj ne bo nadloga med ljudmi<br />
in laskajoč z željami po koristi.</p>

<p><span class="verseref">16.</span>
Menih naj se ne hvali,<br />
niti naj ne izreka besed s skritimi motivi,<br />
naj ne vadi v predrznem obnašanju,<br />
in naj se izogne govorom o spornih temah.</p>

<p><span class="verseref">17.</span>
Naj se ne predaja lažem;<br />
tako s popolno pozornostjo ne bo zlorabljal zaupanja.<br />
Hkrati naj nobenega ne prezira<br />
zaradi njegovega življenja, razumevanja, morale ali običajev.</p>

<p><span class="verseref">18.</span>
Ko sliši mnogo besed in je izzvan<br />
od mislecev in nevednih ljudi,<br />
nazaj naj jim ne odgovarja ostro,<br />
saj si tisti z vrlinami ne dela sovražnikov.</p>

<p><span class="verseref">19.</span>
Menih bo s takim razumevanjem Dhamme,<br />
vadil v skladu s proučevanjem, s pozornostjo<br />
in z razumevanjem stanja prenehanja kot miru,<br />
tako ne bo zanemarjal Gotamovega učenja.</p>

<p><span class="verseref">20.</span>
On je resnično osvajalec neosvojenega,<br />
uvidel je resnico, ki temelji na izkušnji in ne na govoricah.<br />
Zato se vedno spoštljivo pokloni<br />
in pazljivo vadi po vodilu Blaženega.</p>


    </div>
  </body>
</html>

