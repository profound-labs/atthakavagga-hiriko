<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
  <head>
    <meta http-equiv="content-type" content="text/html; charset=utf-8" />
    <title>Učenje o čistosti</title>
    
      <link href="../Styles/style-mobi.css" media="amzn-mobi" rel="stylesheet" type="text/css" />
      <link href="../Styles/style-mobi-kf8.css" media="amzn-kf8" rel="stylesheet" type="text/css" />
    
  </head>

  <body id="content">
    <div id="chapter_u-enje-o-istosti" xml:lang="en-GB">
      <h1 id="uenje-o-istosti">Učenje o čistosti</h1>

<p><span class="verseref">1.</span>
<span class="dropcap">»V</span>idim čistost,<br />
univerzalnost, neškodljivost.<br />
V svojih pogledih je človek popolnoma čist.«<br />
S takim razumevanjem in<br />
s spoznanjem »univerzalnosti«<br />
se ta »videc čistosti« ne zanaša<br />
na nič drugega, kot na znanje.</p>

<p><span class="verseref">2.</span>
Če je človek »čist« s svojimi pogledi in mislimi,<br />
če je z znanjem opustil trpljenje,<br />
potem je »očiščen« z nečim posebnim.<br />
Resnično, takšnega človeka izdaja njegov pogled.</p>

<p><span class="verseref">3.</span>
Sveti človek ne pravi, da je čistost nekaj pogojenega<br />
ali kar je videno, slišano, občuteno ali kar<br />
govori morala in običaj.<br />
Tak človek ni umazan z zaslugami ali zlom,<br />
za sabo je pustil vse pridobljeno in ničesar<br />
novega si več ne ustvari.</p>

<p><span class="verseref">4.</span>
Ko ljudje opustijo, kar je bilo, se držijo tega, kar sledi.<br />
Premaga jih navezanost, ker sledijo svoji strasti:<br />
sprejemajo in opuščajo,<br />
kakor opice, ko spuščajo veje se že naslednje oprijemajo.</p>

<p><span class="verseref">5.</span>
Človek, ki je sprejel religiozne običaje,<br />
je kdaj potrt, kdaj vesel, ker se trdno oklepa zaznav.<br />
Toda mojster, ki je s spoznanjem odkril Pot,<br />
ni nikoli potrt ali vesel, ker je njegovo razumevanje jasno.</p>

<p><span class="verseref">6.</span>
On je v miru med vsemi idejami<br />
in v vsem, kar je videno, slišano ali občuteno.<br />
Okrog hodi bister in odprt –<br />
le s čim na svetu bi se ga lahko sodilo?</p>

<p><span class="verseref">7.</span>
Ti se ničesar ne oklepajo, ničesar ne dajejo v ospredje,<br />
in ne razpravljajo: »To je absolutna čistost.«<br />
Z razvozlanim vozlom lastništva,<br />
so popolnoma brez posvetnih želja.</p>

<p><span class="verseref">8.</span>
Sveti človek je šel preko meja – za njega ni ničesar tam,<br />
spoznal in uvidel je vse, kar je prisvojeno.<br />
On je brez strasti, je ravnodušen do brezstrastja,<br />
zanj ničesar zunanjega ni njegovo.</p>


    </div>
  </body>
</html>

