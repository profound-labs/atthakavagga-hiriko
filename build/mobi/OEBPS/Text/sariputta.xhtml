<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
  <head>
    <meta http-equiv="content-type" content="text/html; charset=utf-8" />
    <title>Učenje Sāriputti</title>
    
      <link href="../Styles/style-mobi.css" media="amzn-mobi" rel="stylesheet" type="text/css" />
      <link href="../Styles/style-mobi-kf8.css" media="amzn-kf8" rel="stylesheet" type="text/css" />
    
  </head>

  <body id="content">
    <div id="chapter_u-enje-s-riputti" xml:lang="en-GB">
      <h1 id="uenje-sriputti">Učenje Sāriputti</h1>

<p><span class="verseref">1.</span>
<span class="dropcap">N</span><em>ikoli poprej nisem videl,<br />
niti od drugih slišal,<br />
o učitelju, ki tako lepo govori,<br />
ki je prišel sem v družbi zadovoljnih.</em></p>

<p><span class="verseref">2.</span>
<em>Kot svet s svojimi bogovi</em><br />
<em>vidi tega Vidca,</em><br />
<em>ki je razblinil vso temo,</em><br />
<em>ki je sam zase prišel do zadovoljstva,</em></p>

<p><span class="verseref">3.</span>
<em>k temu Razsvetljenemu, neodvisnemu, ki je takšen kot je,</em><br />
<em>nespletkarskemu, ki je prišel s to skupino,</em><br />
<em>v imenu tistih tukaj, ki so še navezani,</em><br />
<em>k temu sem pristopil z vprašanjem:</em></p>

<p><span class="verseref">4.</span>
<em>Za meniha, ki je potrt</em><br />
<em>in biva v praznem bivališču</em><br />
<em>ali ob vznožju drevesa ali na grobu</em><br />
<em>ali v jamah ali v gorah</em></p>

<p><span class="verseref">5.</span>
<em>ali v drugih bivališčih,</em><br />
<em>katero mero strahu mora menih prenesti,</em><br />
<em>ne da bi se vznemiril</em><br />
<em>v svojem tihem bivališču?</em></p>

<p><span class="verseref">6.</span>
<em>Koliko je tistih posvetnih nevarnosti</em><br />
<em>za nekoga, ki gre proti neznanem kraju,</em><br />
<em>ki bi jih moral menih zlahka preseči</em><br />
<em>v svojem odmaknjenem bivališču?</em></p>

<p><span class="verseref">7.</span>
<em>Kakšen naj bi bil njegov govor?</em><br />
<em>Kako naj v sebi žanje polja?</em><br />
<em>Kakšna naj bodo morala in običaji</em><br />
<em>za meniha, ki je osredotočen vase?</em></p>

<p><span class="verseref">8.</span>
<em>Kako naj vadi tisti,</em><br />
<em>ki je zedinjen, bister, pozoren,</em><br />
<em>da lahko odpihne stran svojo nečistost</em><br />
<em>kot kovač, ki oblikuje srebro?</em></p>

<p><span class="verseref">9.</span>
Kakšno naj bo udobje za potrtega, Sāriputta,<br />
ki vadi v praznem bivališču,<br />
ki si želi popolno razsvetljenje v skladu z Dhammo –<br />
naj ti povem to, kar je v skladu z mojim razumevanjem.</p>

<p><span class="verseref">10.</span>
Modrijan se ne bo bal petih neprijetnih stvari,<br />
menih, ki je pozoren in živi v odrekanju:<br />
pikov muh, komarjev in drugih žuželk,<br />
stikov z ljudmi in tudi štirinožcev.</p>

<p><span class="verseref">11.</span>
Ne bo mu neprijetno niti med privrženci drugih idej,<br />
čeprav je v njih videl veliko strahu.<br />
Človek, ki je iskalec resnice,<br />
bo zlahka presegel tudi te probleme:</p>

<p><span class="verseref">12.</span>
prenašal bo bolezen in lakoto,<br />
mraz in vročino.<br />
Ko bo v stiku z mnogimi stvarmi,<br />
se bo uril v trdnosti svoje odločnosti.</p>

<p><span class="verseref">13.</span>
Ne bo se umazal s krajami, ne bo napačno govoril,<br />
njegov dotik bo prijazen do trpečih in šibkih.<br />
Vsako prepoznano motnjo v umu<br />
bo pregnal z mislijo: »To je temna stran!«</p>

<p><span class="verseref">14.</span>
Ne bo padel pod vpliv jeze in zaničevanja,<br />
izkopal bo njuno korenino.<br />
Zlahka bo presegel vse: kar je prijetno<br />
in tudi neprijetno – on bo resnično spoštovan.</p>

<p><span class="verseref">15.</span>
Ker daje prednost modrosti in se veseli pravičnosti,<br />
bo premagal te probleme –<br />
v svojem odmaknjenem bivališču bo kos nezadovoljstvu<br />
in dvignil se bo nad štiri oblike trpljenja:</p>

<p><span class="verseref">16.</span>
»Kaj bom jedel?« ali »Kje bom jedel?«<br />
»Zagotovo bom neprijetno spal.« »Kjer naj spim nocoj?«<br />
Teh misli, ki povzročajo trpljenje,<br />
se učenec, ki ni nikjer nastanjen, ne oprime.</p>

<p><span class="verseref">17.</span>
Ko dobiva hrano in oblačila ob pravem času ve,<br />
da ga le zmernost vodi v zadovoljstvo.<br />
Zavarovan glede teh stvari in obvladan gre po vasi,<br />
ne da bi govoril ostro, četudi bi bil izzvan.</p>

<p><span class="verseref">18.</span>
S povešenimi očmi, brez želje po pohajkovanju<br />
ter predan meditaciji je vedno buden.<br />
Z začetno ravnodušnostjo in samoobvladanostjo,<br />
bo prenehal s težnjo uma k razglabljanju in skrbem.</p>

<p><span class="verseref">19.</span>
Ko je okaran, v pozornosti se veseli,<br />
saj je prekinil trmo do kolegov v svetem življenju.<br />
Dovoli si le govor, ki je dober in ne predolg<br />
in ne posveča pozornosti priljubljenim govoricam.</p>

<p><span class="verseref">20.</span>
Poleg vsega tega obstaja v svetu pet onesnaženosti,<br />
ki se jim mora pozoren človek z vadbo odpovedati:<br />
kos naj bo strastem oblike, zvoka,<br />
tudi okusa, vonja in dotika.</p>

<p><span class="verseref">21.</span>
Menih s pozornostjo in s popolnoma osvobojenim srcem,<br />
zavrne vsako željo po teh čutnih objektih.<br />
Pravočasno, pravilno in temeljito preiskuje Dhammo,<br />
z zedinjenim umom naj izniči vso to temo.</p>


    </div>
  </body>
</html>

