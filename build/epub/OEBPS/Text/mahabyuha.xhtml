<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
  <head>
    <meta http-equiv="content-type" content="text/html; charset=utf-8" />
    <title>Daljše učenje o slepi ulici</title>
    
      <link href="../Styles/style-epub.css" rel="stylesheet" type="text/css" />
    
  </head>

  <body id="content">
    <div id="chapter_dalj-e-u-enje-o-slepi-ulici" xml:lang="en-GB">
      <h1 id="dalje-uenje-o-slepi-ulici">Daljše učenje o slepi ulici</h1>

<p><span class="verseref">1.</span>
<span class="dropcap">V</span><em>si, ki bivajo v pogledih,<br />
prepirljivo govorijo: »Le to je resnica« –<br />
so vsi taki kritizirani<br />
ali so lahko tudi pohvaljeni?</em></p>

<p><span class="verseref">2.</span>
Taka pohvala je premajhna za spokojnost.<br />
Toda naj vam povem o dveh sadovih prepirov.<br />
S tem videnjem se naj nobeden ne prepira,<br />
in naj bo to temeljno zatočišče za mir.</p>

<p><span class="verseref">3.</span>
Ne glede na vrsto dogovora,<br />
za izkušenega človeka ni potrebe, da se vpleta v njih.<br />
Le zakaj bi se vpletal,<br />
če v njem ni naklonjenosti do vsega, kar je videl ali slišal?</p>

<p><span class="verseref">4.</span>
Ko mislijo, da je morala najpomembnejša<br />
in da je čistost v samoomejevanju,<br />
sprejmejo svoje običaje in se jim poklonijo:<br />
»Naj vadimo prav tu in zdaj, saj v tem je čistost!«<br />
Tisti, ki mislijo, da so mojstri, se zgolj ohranjajo v bivanju.</p>

<p><span class="verseref">5.</span>
A ko prekrši svojo moralo in običaje,<br />
je razburjen, ker mu ni uspelo v svojih dejanjih.<br />
Hrepeni in si prizadeva za popolno<br />
svobodo od vsega nizkotnega,<br />
kot tisti, ki je izgubil svojo karavano in je daleč od doma.</p>

<p><span class="verseref">6.</span>
Vendar le z opuščanjem morale in običajev<br />
in kritiziranih ali odobravajočih dejanj,<br />
brez želja po »čistosti« ali »ne-čistosti«<br />
živel bo zadržan, celo na mir se ne bo vezal.</p>

<p><span class="verseref">7.</span>
Odvisni od nevedne teme ali od tega,<br />
kar je bilo zavrnjeno z odporom,<br />
ter odvisni od tega, kar je videno, slišano ali občuteno,<br />
brez osvobojenih želja po različnih oblikah obstoja,<br />
vzdihujejo po čistosti v onostranstvu.</p>

<p><span class="verseref">8.</span>
Če je kdo čemurkoli predan, je to delo hrepenenja;<br />
in kjer je prisotna vznemirjenost, je to zaradi oklepanja.<br />
Ampak za tistega, ki ne premine in se ponovno ne pojavlja,<br />
zakaj bi bil razburjen? Le po čem bi hrepenel?</p>

<p><span class="verseref">9.</span>
<em>Prav tej ideji, ki ji nekateri pravijo »univerzalna«,</em><br />
<em>ji pravijo drugi, da je »pomanjkljiva«.</em><br />
<em>Kateri od teh je pravi argument?</em><br />
<em>Seveda, vsi trdijo, da so mojstri.</em></p>

<p><span class="verseref">10.</span>
Pravijo, da so njihove ideje popolne,<br />
ideje drugih pa pomanjkljive.<br />
S takimi sprejetimi stališči se prepirajo,<br />
vsak zase pravi, da je njegovo stališče pravilno.</p>

<p><span class="verseref">11.</span>
Če je zaradi zaničevanja nekdo pomanjkljiv,<br />
potem med temi »duhovnimi ljudmi« ni nihče izjema.<br />
Vsak zase razpravlja, da so ideje drugih pomanjkljive,<br />
medtem ko se vsi odločno držijo svojih.</p>

<p><span class="verseref">12.</span>
A če bi bilo čaščenje njihovih lastnih učenj<br />
tako resnično, kot sami hvalijo svoje,<br />
potem bi bile vsakogar trditve pravilne,<br />
saj bi bila čistost za vsakega posameznika osebna resnica.</p>

<p><span class="verseref">13.</span>
Toda za svetega moža ni ničesar, kar bi ga lahko vodilo:<br />
nobene teorije, ki so prisvojene med idejami.<br />
Tak človek je prerasel prepire,<br />
v nobeni od ponujenih idej ne vidi vrednosti.</p>

<p><span class="verseref">14.</span>
»Razumem, vidim, to je to!« –<br />
nekateri se tako zanašajo na čistost pogledov.<br />
Pa tudi, če je kaj uvidel, le kakšno korist ima od tega?<br />
Saj, ko se naslednjič pregrešijo, zopet pravijo,<br />
da je čistost nekje drugje.</p>

<p><span class="verseref">15.</span>
Kar človek res vidi, je to le ime in materija<br />
in s takim gledanjem bo razumel prav to.<br />
Naj vidi veliko ali malo, kar si želi,<br />
mojstri pravijo, da v tem zagotovo ni čistosti.</p>

<p><span class="verseref">16.</span>
Res ni enostavno voditi takega dogmatika,<br />
ki si postavlja v ospredje že izoblikovane poglede.<br />
Trdi, da je dobrota v tem, od česar je sam odvisen,<br />
trdi, da je on govornik »čistosti«, videc »realnosti«.</p>

<p><span class="verseref">17.</span>
A svetega moža, se na noben način ne da ovrednotiti:<br />
on ne sledi pogledom, ni privrženec znanja<br />
in na znanje vsakdanjih navad,<br />
ki se jih ljudje držijo, gleda ravnodušno.</p>

<p><span class="verseref">18.</span>
Modrijan, ki je razvezal posvetne vezi,<br />
se ne vpleta v nastale prepire:<br />
je miren med nemirnimi, je ravnodušen opazovalec<br />
in ničesar si ne jemlje vase, medtem ko drugi počno prav to.</p>

<p><span class="verseref">19.</span>
Ko je za seboj zapustil stare vplive<br />
in si ne ustvarja novih, ne deluje z željami.<br />
Ni dogmatik, modrec, je prost vseh prepričanj,<br />
ni zatopljen v svet in si ničesar ne očita.</p>

<p><span class="verseref">20.</span>
Za njega ni ničesar, za kar bi se moral boriti<br />
ali biti proti temu, kar je videl, slišal ali občutil.<br />
On, modrijan, je odložil svoje breme in je svoboden,<br />
brez novega oklepanja, brez inspiracij,<br />
s prenehanjem dejanj.</p>


    </div>
  </body>
</html>

