<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
  <head>
    <meta http-equiv="content-type" content="text/html; charset=utf-8" />
    <title>Razlaga nekaterih izrazov</title>
    
      <link href="../Styles/style-epub.css" rel="stylesheet" type="text/css" />
    
  </head>

  <body id="content">
    <div id="chapter_razlaga-nekaterih-izrazov" xml:lang="en-GB">
      <h1 id="razlaga-nekaterih-izrazov">Razlaga nekaterih izrazov</h1>

<p>Ta uvod ne bo dovolj za poglabljanje v ta učenja, zato bralca vabim, da
išče razumevanje direktno iz sutt. Kljub temu, je nekaj razlag
potrebnih. V teh besedilih bomo naleteli na besede, ki so običajne v
suttah, vendar so morda nejasne v današnjih razlagah. Tu ponujam nekaj
ključnih besed za pravilno razumevanje te zbirke.</p>

<p><strong>Ime in materija</strong> (<em>nāmarūpa</em>) pomeni fenomen oz. objekt, ki se nam pojavi.
Doživljanje samo po sebi je del nas, ne glede ali je to čustveno ali tiho,
občuteno s katerimkoli od petih čutil ali z mislimi. Dokler obstajamo in dokler
so stvari prisotne tu za nas, pomeni, da <em>smo</em> živi, da <em>doživljamo</em>. V vsakem
doživljanju je <em>fenomen</em>, ki je <em>prisoten</em>. Ta prisotnost (ali prepoznavanje) je
zavedanje (<em>viññāna</em>); in zavest ali prisotnost sam po sebi ni ničesar, če ni
fenomena. In obratno: fenomen ne more obstajati, če se tega ne zavedamo. Torej,
<em>nāmarūpa</em> in <em>viññāna</em> sta si med seboj odvisni.</p>

<p>Poleg tega, ima fenomen (<em>nāmarūpa</em>) dve značilnosti: <em>subtilnost</em> in
<em>imenovanje</em>. Subtilnost je <em>rūpa</em> ali materija – to so štirje elementi:
<em>zemlja</em> ali trdnost, <em>voda</em> ali tekočnost, <em>ogenj</em> ali dozorelost ter <em>veter</em>
ali zračnost. Imenovanje je <em>nāma</em> ali ime in pomeni, da je ta fenomen
<em>prepoznan</em> s čutenjem (prijetnost, neprijetnost ali nevtralnost (<em>vedanā</em>)), z
zaznavanjem (vidnih stvari, vonjev, okusov, zvokov, in telesno občutenih
objektov (<em>saññā</em>)) in z intencijo oz. tvorjenjem namena in pomena (npr. da je
ta stvar za pisanje in branje, zatorej je to papir (<em>saṅkhāra</em>)).</p>

<p><strong>Občutki</strong> (<em>vedanā</em>) v suttah - ne pomenijo čustva. Ko je Buddha govoril o
občutkih je te opisal le kot prijetnost, neprijetnost ali nevtralnost in ne kot,
na primer, topel, sladek, jezen, zaljubljen, itd. Čustvo je fenomen, ki se ga ne
le čuti, ampak <em>doživlja</em> kot fenomen (torej vsebuje tudi zaznavo, intenco (ali
namen), materijo in zavest).</p>

<p><strong>Zaznava</strong> (<em>saññā</em>) pomeni, da razpoznavamo oblike, barve, vonje, zvoke, itd.
Ponekod v tej zbirki se lahko to razume tudi kot »predstavljanje« nečesa, oz.
zaznavanje mentalnih podob.</p>

<p><strong>Želje</strong> (<em>taṇhā</em> ali <em>chanda</em>): Ko govorimo o <em>taṇhi</em>, je to opisano kot
želje po čutnosti (<em>kāma</em>), bivanju (<em>bhava</em>) in nebivanju
(<em>vibhava</em>). Dokler smo nevedni, so te želje vedno prisotne v našem
doživljanju in zatorej si ne moremo izbirati, kdaj so želje prisotne
in kdaj ne. Te želje so vir eksistenčnega problema, t.j. trpljenja.
Le z razumevanjem Dhamme, ko uvidimo, da te »bolj notranje« želje
povzročajo težave, lahko začenjamo to opuščati.</p>

<p><em>Chanda</em>, ki sem jo prevajal z isto besedo »želje«, po drugi strani
pomeni prav to, kako želje razumemo v našem vsakdanu: ali si želim
te stvari ali ne. Na <em>chande</em> imamo seveda več vpliva in jih zato
lahko kontroliramo.</p>

<p><strong>Uveljavljena obsedenost</strong> (<em>papañcasaṅkhā</em>). <em>Papañca</em> je beseda, ki jo je
nemogoče pravilno prevesti. Lahko hkrati pomeni »razširjenje« ali »razpršenost«
in »ovira« ali »zapreka«. »Obsedenost« je precej poenostavljen prevod. (Ta izraz
lahko poskušamo prevesti tudi kot »biti zatopljen v nekaj.«)</p>

<p><strong>Obstoj</strong> ali »bivanje« ali »eksistenca« (<em>bhava</em>) je vse, kaj jemljemo kot
nekaj, kar je ustvarjeno, da <em>je</em>, da obstaja. Naš odnos do obstoja je
formuliran, zato pravimo, da je to »bivanje« osnovano na nevednem domnevanju, ki
je odvisno od pogledov. S prenehanjem <em>bhave</em> ne pomeni, da prisotnost
(<em>nāmarūpa-viññāna</em>) izgine. Prisotnost ne potrebuje bitnosti, oz. ne potrebuje
naših pogledov in kontrole.</p>

<p><strong>Kontakt</strong> (<em>phassa</em>) je med subjektom in objektom. Ko ta utvara o dualnosti
izgine, izgine tudi kontakt. Ko sutte govorijo o razumevanju kontakta, to pomeni
razumevanje dualnosti.</p>

<p><strong>Vplivi</strong> (<em>āsava</em>) so čutnost (<em>kāma</em>), bivanje (<em>bhava</em>), pogledi (<em>diṭṭhi</em>)
in nevednost <em>(avijjā</em>). To so stvari, ki nas neprestano vodijo v nadaljnjo
nevednost in trpljenje.</p>

<p><strong>Morala in običaji</strong> (<em>sīlabbata</em>) izraz zajema vsa osebna mnenja o morali,
družbeno dogovorjenih običajih in moralnih naukih, ki jih ponujajo religije in
filozofije.</p>


    </div>
  </body>
</html>

