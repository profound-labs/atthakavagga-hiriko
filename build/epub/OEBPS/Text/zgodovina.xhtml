<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
  <head>
    <meta http-equiv="content-type" content="text/html; charset=utf-8" />
    <title>Zgodovina Aṭṭhakavagge</title>
    
      <link href="../Styles/style-epub.css" rel="stylesheet" type="text/css" />
    
  </head>

  <body id="content">
    <div id="chapter_zgodovina-a-hakavagge" xml:lang="en-GB">
      <h1 id="zgodovina-ahakavagge">Zgodovina Aṭṭhakavagge</h1>

<p>V času Buddhovega življenja, učenja niso bila nikoli zapisana. Vsa
učenja so se širila med menihi le z ustnim izročilom. Ko je bila
skupnost še majhna in je živela brez strehe nad glavo, so si menihi med
seboj recitirali verze, ki so jih navdihovali za nadaljnjo vadbo ali v
verzih izražali spoštovanje do Dhamme, ki so jo tudi sami spoznali.
Večina teh verzov, ki so nastajali v tem zgodnejšem obdobju je zbranih v
<em>Sutta-nipāti</em>.</p>

<p>Poleg te, so v kanonu omenjene tudi sledeče zbirke: <em>sutta</em> (govori),
<em>geyya</em> (pesmi), <em>veyyākaraṇa</em> (razlage), <em>gātha</em> (verzi), <em>udāna</em>
(vzkliki, govori navdušenja), <em>itivuttaka</em> (pregovori), <em>jātaka</em> (zgodbe
predhodnih rojstev), <em>abbhutadhammaṃ</em> (o čudežnih stvareh) in <em>vedalla</em>
(odgovori na vprašanje). Danes poznamo ta besedila pod sledečimi imeni:
<em>Dhammapada</em>, <em>Udāna</em>, <em>Itivuttaka, Sutta-nipāta, Thera-therīgātha in
Jātaka</em>.</p>

<p>Kasneje, ko se je skupnost razširila po severni Indiji in je štela na
tisoče menihov ter živela tudi v samostanih, so se učenja širila med
menihi, in kasneje tudi med nunami, v bolj poenostavljeni in
sistematični obliki. Daljši govori z zgodbami, ki so bili namenjeni bolj
laičnem poslušalstvu, so zbrani v <em>Dīgha-nikāyi</em> (DN); srednje-dolgi
govori, ki so bili namenjeni laikom in menihom/nunam, so zbrani v
<em>Majjhima-nikāyi</em> (MN); in krajši govori, namenjeni predvsem
menihom/nunam so zbrani v kategorizirani obliki glede na temo v
<em>Saṃyutta-nikāyi</em> (SN) in glede na številke v <em>Aṅguttara-nikāyi</em> (AN).
Vse ostale manjše zbirke, že omenjene zgoraj, so zbrane v
<em>Khuddaka-nikāyi</em>. Vse sutte, ki jih poznamo danes, so bile zbrane v te
<em>nikāye</em> kmalu po Buddhovi smrti, leta 563 pr.n.št. Tega leta, v
monsunskem obdobju, se je zbralo petsto razsvetljenih menihov v
Rajagahi, Indiji, kjer so preživeli skupaj tri mesece in zrecitirali vse
sutte in meniška pravila (<em>vināya</em>), ki so jih imeli v spominu.
Tradicija širjenja teh učenj je potekala z ustnim izročilom in šele leta
80 pr.n.št., ko je budizem doživljal krizo preživetja, so se menihi na
Šrilanki odločili, da ta besedila tudi zapišejo na palmove liste.</p>

<p>Da <em>Aṭṭhakavagga</em> spada med najstarejša besedila, se lahko vidi v
sledečih primerih:</p>

<ol>
  <li>
    <p>Pri <em>Aṭṭhakavaggi</em> je posebno to, da vsebuje mnogo redke in stare
slovnične oblike, ki so podobne tistim v brahmaničnih <em>vedah,</em> in so
skorajda neuporabljene v kanonu. (Veda je bila izoblikovana med 1500
in 700 pr.n.št.)</p>
  </li>
  <li>
    <p><em>Aṭṭhakavagga</em> je omenjena v <em>Soṇa Sutti</em> (<em>Udāna</em> 5:6) in
<em>Soṇakoḷivisavatthu</em> (<em>Mahāvagga</em> 5:3). V obeh besedilih je govora o
mladem menihu Soṇa Kutikaṇṇi, ki je na prošnjo Buddhe zrecitiral
celotno <em>Aṭṭhakavaggo</em>. Buddha je potem pohvalil častitega Soṇo za
pravilno recitirano besedilo, da je zelo jasno podal to učenje in da
si ga je zelo dobro zapomnil, brez napak. Buddha je potem imenoval
tega meniha kot Mahā Soṇa, Soṇa Veliki. Besedilo v <em>Udāna</em> tudi
(pravilno) omenja, da ima <em>Aṭṭhakavagga</em> šestnajst delov, kar
pomeni, da je bila ta zbirka v času Buddhe že dokončno oblikovana.</p>
  </li>
  <li>
    <p><em>Aṭṭhakavagga</em> je tudi eden redkih delov kanona, ki ima svojo
zapisano razlago za vsako vrstico, ki je tudi del kasnejšega kanona.
Ta razlaga se imenuje <em>Mahāniddesa</em> (nima velike veljave ali koristi
pri interpretaciji <em>Aṭṭhakavagge</em>).</p>
  </li>
  <li>
    <p>Raziskave kažejo, da je <em>Aṭṭhakavagga</em> del kanona tudi v drugih
starodavnih budističnih šolah, kot je mahāsanghika, ki so
zgodovinsko povezane s celo starejšo pred-therāvadsko linijo
vajjiputtami iz drugega meniškega koncila (383 pr.n.št., to je 180
let po Buddhovi smrti). Tudi zgodba o Soṇi Kutikaṇṇi se pojavi v
mahāsanghiškem kanonu in v kanonu drugih starejših šol in v
mahāyānski Tripitaki.</p>
  </li>
  <li>
    <p>Kot sem že omenil, <em>Aṭṭhakavagga</em> ni sistematično in tehnično
urejena, kot so kasnejše sutte. Poleg tega v njej tudi ni mističnih
zgodb, ki so karakteristične v nekaterih drugih (in kasnejših)
suttah.</p>
  </li>
  <li>
    <p>Učenje <em>Aṭṭhakavagge</em> naslavlja skupnosti menihov, ki so brez
prebivališča hodili po indijskem podkontinentu. Verjetno so takrat
menihi bili bolj naklonjeni k direktnemu razumevanju Dhamme, brez
utapljanja v številna teoretična besedila, kot je to značilno v
kasnejšem času. Približno petsto let po Buddhovi smrti se je duh
<em>Aṭṭhakavagge</em> izgubil (oz. ko je na svetu izginilo čisto sveto
življenje in <em>saddhamma</em> ali pravo učenje (AN 8:51)) in menihi so
dajali več pomena svojim lastnim idejami in interpretacijam. To je
bil čas, ko sta se liberalna mahāyāna in intelektualna-ortodoksna
theravāda začeli oddaljevati in se kasneje tudi znotraj sebe
razcepili.</p>
  </li>
</ol>

<p><em>Pārāyanavagga</em>, ki je peti del <em>Sutta-nipāte</em>, ima podobne značilnosti
kot <em>Aṭṭhakavagga</em> in ima enako vrednost.</p>


    </div>
  </body>
</html>

