<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
  <head>
    <meta http-equiv="content-type" content="text/html; charset=utf-8" />
    <title>Kratko učenje o slepi ulici</title>
    
      <link href="../Styles/style-epub.css" rel="stylesheet" type="text/css" />
    
  </head>

  <body id="content">
    <div id="chapter_kratko-u-enje-o-slepi-ulici" xml:lang="en-GB">
      <h1 id="kratko-uenje-o-slepi-ulici">Kratko učenje o slepi ulici</h1>

<p><span class="verseref">1.</span>
<span class="dropcap">V</span><em>ztrajajoč v svojih pogledih,<br />
»mojstri« razpravljajo o različnih argumentih:<br />
»Le s tem znanjem lahko spoznaš resnico.<br />
Če kdo to zanika, ta ni popoln.«</em></p>

<p><span class="verseref">2.</span>
<em>In s takimi argumenti razpravljajo</em><br />
<em>in govorijo: »Drugi je bedak, ne mojster«.</em><br />
<em>Toda kateri med argumenti je pravi?</em><br />
<em>Seveda, vsi zase trdijo, da so mojstri.</em></p>

<p><span class="verseref">3.</span>
Da je tisti, ki ne soglaša z idejami drugega<br />
bedak z nižjim razumevanjem,<br />
potemtakem so <em>vsi</em> bedaki z nižjim razumevanjem,<br />
saj vztrajajo v svojih pogledih.</p>

<p><span class="verseref">4.</span>
Toda če so vsi ti z lastnimi pogledi,<br />
pa čeprav niso brezmadežni,<br />
mojstri z uvidom in s čistim razumevanjem,<br />
potem noben med njimi ni slabšega razumevanja,<br />
saj prav vsi lahko postanejo popolni le z lastnimi pogledi.</p>

<p><span class="verseref">5.</span>
Toda jaz ne trdim: »Tako je«,<br />
kot si nasprotujejo bedaki.<br />
A ker vsak vidi le svoj pogled kot resnično pravi,<br />
vidijo drugega v drugem bedaka.</p>

<p><span class="verseref">6.</span>
<em>Temu, kar nekateri pravijo, da je »pravilno«, »tako je«,<br />
spet drugi pravijo, da je »zaman«, da je »napačno«<br />
in v takšnem prepričanju se ti prepirajo.<br />
Zakaj misleci ne razodenejo zgolj ene resnice?</em></p>

<p><span class="verseref">7.</span>
Obstaja le ena resnica in ne mnogo njih.<br />
Če bi človek to vedel, se seveda ne bi prepiral.<br />
Toda misleci razpravljajo o različnih resnicah,<br />
zato ne razodenejo le ene.</p>

<p><span class="verseref">8.</span>
<em>Zakaj razpravljajo o različnih resnicah,<br />
in prepirljivo trdijo, da so mojstri?<br />
Slišati je mnogo različnih resnic<br />
ali pa samo sledijo drugi špekulaciji?</em></p>

<p><span class="verseref">9.</span>
Mnogovrstne resnice v svetu niso trajne,<br />
razen, ko si kaj predstavljamo.<br />
In ko jim uspe izmisliti si novo špekulacijo,<br />
govorijo le o dvojnosti: »resnici« in »laži«.</p>

<p><span class="verseref">10.</span>
Odvisnost od vsega tega, kar je videno, slišano, začuteno,<br />
z moralo in običaji, on prezira.<br />
Ko je prepričan v svojo teorijo, se posmehuje drugim<br />
in pravi: »Ta je bedak in ne mojster.«</p>

<p><span class="verseref">11.</span>
Medtem ko drugega vidi kot »bedaka«,<br />
o sebi govori, kot da je »mojster«.<br />
In ko o sebi trdi, da je mojster,<br />
s tem istočasno prezira druge.</p>

<p><span class="verseref">12.</span>
Le s svojimi pretiranimi pogledi je on »popoln«,<br />
ter pijan od domišljavosti ima sebe za dovršenega.<br />
Sam sebe je blagoslovil<br />
in s tem tudi svoje poglede.</p>

<p><span class="verseref">13.</span>
Če besede delajo osebo slabo,<br />
potem je slabo tudi njeno razumevanje.<br />
A če sam zase modrijan spozna resnico,<br />
potem ni med misleci nihče bedak.</p>

<p><span class="verseref">14.</span>
»Tisti, ki razpravljajo drugače od nas,<br />
niso uspeli v čistosti in so nepopolni« –<br />
le sektaši vsak po svoje tako razpravljajo,<br />
resnično razvneti v strasti za svojimi pogledi.</p>

<p><span class="verseref">15.</span>
»Samo v tem je čistost,« trdijo;<br />
pravijo, da čistosti ni v drugih idejah.<br />
Le sektaši so vsak po svoje zakoreninjeni,<br />
ko tako odločno razglašajo poglede svoje.</p>

<p><span class="verseref">16.</span>
Vendar, ko tako odločno razglašajo poglede svoje,<br />
le katerega bi lahko jemali za bedaka?<br />
On sam lahko izzove zgolj konflikt,<br />
ko razglasi drugega z drugačnimi idejami za bedaka.</p>

<p><span class="verseref">17.</span>
Dokler se človek drži teorij,<br />
povzdiguje zgolj sebe in nadaljuje s prepiri v svetu.<br />
A ko zapusti vse te teorije,<br />
več ne povzroča sporov v svetu.</p>


    </div>
  </body>
</html>

