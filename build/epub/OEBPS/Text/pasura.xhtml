<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
  <head>
    <meta http-equiv="content-type" content="text/html; charset=utf-8" />
    <title>Učenje Pasūri</title>
    
      <link href="../Styles/style-epub.css" rel="stylesheet" type="text/css" />
    
  </head>

  <body id="content">
    <div id="chapter_u-enje-pas-ri" xml:lang="en-GB">
      <h1 id="uenje-pasri">Učenje Pasūri</h1>

<p><span class="verseref">1.</span>
<span class="dropcap">»S</span>amo tukaj je čistost« – tako trdijo.<br />
Pravijo, da čistosti ni v drugih ideologijah,<br />
da je Dobro le v tem, v kar oni zaupajo –<br />
tako so prepričani vsak v svojo resnico.</p>

<p><span class="verseref">2.</span>
Z željami po prepirih se zapodijo v zborovanja,<br />
nasprotniki, drug drugega imajo za bedaka.<br />
Navezani na debate razpravljajo med seboj,<br />
častihlepni trdijo, da so mojstri.</p>

<p><span class="verseref">3.</span>
V razpravi sredi zborovanja,<br />
želeč pohval, skrbi ga, da bo poražen.<br />
In ko je ovržen, je otožen,<br />
razburjen zaradi graje, išče šibkosti.</p>

<p><span class="verseref">4.</span>
Ko sodniki povedo, da je njegov dokaz<br />
pomanjkljiv in izpodbit,<br />
s slabimi argumenti objokuje in se žalosti;<br />
»Premagal me je,« se joče.</p>

<p><span class="verseref">5.</span>
Taki prepiri nastajajo med misleci,<br />
med njimi so le zmagovalci in poraženci.<br />
S tem razumevanjem naj se vsak izogiba prerekanjem,<br />
saj v njih ni drugega namena, kot gonja za slavo.</p>

<p><span class="verseref">6.</span>
A če je pohvaljen sredi zborovanja<br />
ob razglasitvi svojih argumentov,<br />
je pri tem prešeren in samozadovoljen,<br />
saj je dosegel svoj namen.</p>

<p><span class="verseref">7.</span>
Toda vsako samozadovoljstvo je vir lastne škode,<br />
saj se prereka z domišljavostjo in zaničevanjem.<br />
Ko človek to razume, naj se ne prepira –<br />
mojstri pravijo, da v tem zagotovo ni čistosti.</p>

<p><span class="verseref">8.</span>
Kot junak, nahranjen s kraljevsko hrano,<br />
človek kot grom vneto išče si nasprotnika.<br />
Pobegni, kjerkoli se pojavi on, junak.<br />
Tu ni ničesar zate, kar je vredno boja.</p>

<p><span class="verseref">9.</span>
Tisti, ki so si prisvojili poglede,<br />
prepirajoč trdijo: »Le to je resnica.«<br />
A ti jim reci, da zate ni nihče nasprotnik,<br />
ne glede na to, do kakšnih prepirov je prišlo.</p>

<p><span class="verseref">10.</span>
Tisti, ki so prenehali z bojem,<br />
ne izpodbijajo pogleda s pogledom.<br />
Kaj bi rad pridobil od njih, Pasūra,<br />
ko pa si ti ničesar ne lastijo?</p>

<p><span class="verseref">11.</span>
In sedaj si prišel sem razpravljat<br />
pod vplivom notranjega prepričanja.<br />
A stopil si v kontakt s prečiščenim človekom<br />
in na tak način res ne boš mogel napredovati.</p>


    </div>
  </body>
</html>

