<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
  <head>
    <meta http-equiv="content-type" content="text/html; charset=utf-8" />
    <title>Učenje Māgaṇḍiyi</title>
    
      <link href="../Styles/style-epub.css" rel="stylesheet" type="text/css" />
    
  </head>

  <body id="content">
    <div id="chapter_u-enje-m-ga-iyi" xml:lang="en-GB">
      <h1 id="uenje-mgaiyi">Učenje Māgaṇḍiyi</h1>

<p><span class="verseref">1.</span>
<span class="dropcap">S</span>poznal sem hrepenenje,<br />
nezadovoljstvo in strast,<br />
ne čutim več niti želja do spolnosti –<br />
le kaj je to, polno urina in gnoja?<br />
Tega se niti s svojo nogo ne bi hotel dotakniti.</p>

<p><span class="verseref">2.</span>
<em>Če si ne želite zaklada, kot je ta,</em><br />
<em>ženske, ki je zaželena med mnogimi gospodi,</em><br />
<em>kakšno prepričanje, moralo, običaje, način življenja,</em><br />
<em>in o kakšnem posmrtnem bivanju govorite?</em></p>

<p><span class="verseref">3.</span>
Tu ni ničesar, čemur bi lahko rekel:<br />
»To razglašam«, Māgandiya,<br />
teorije, ki so bile prisvojene med ideologijami.<br />
Vendar, ko sem brez oklepanja na njih opazoval poglede,<br />
sem z razumevanjem spoznal notranji mir.</p>

<p><span class="verseref">4.</span>
<em>Katerakoli teorija se je oblikovala,</em><br />
<em>resnično, Modrijan, govorite o tem brez oklepanja.</em><br />
<em>Ta »notranji mir«, karkoli že to pomeni,</em><br />
<em>kako je ta spoznan med modrijani?</em></p>

<p><span class="verseref">5.</span>
Ne s tem, kar je bilo videno ali slišano,<br />
niti ne z znanjem, Māgandiya,<br />
ne z moralo in običaji; reče se, da čistost je;<br />
tudi ne z odsotnostjo tega, kar je videno ali slišano,<br />
niti ne z neznanjem,<br />
brez morale in običajev – tudi s tem ne.<br />
Z opuščanjem tega, brez odvisnosti od česarkoli drugega,<br />
miren človek, neodvisen, ne bo hrepenel po obstoju.</p>

<p><span class="verseref">6.</span>
<em>Če praviš, da se o čistosti ne govori s tem,</em><br />
<em>kar je videno ali slišano,</em><br />
<em>niti ne z znanjem, ne z moralo in običaji;</em><br />
<em>tudi ne z odsotnostjo tega, kar je videno ali slišano,</em><br />
<em>niti ne z neznanjem,</em><br />
<em>ne brez morale in običajev – tudi s tem ne;</em><br />
<em>potem si predstavljam, da je to res zmedena ideologija.</em><br />
<em>Nekateri se zanašajo na čistost s pogledom.</em></p>

<p><span class="verseref">7.</span>
Zaradi takega spraševanja, ki je<br />
odvisno od pogledov, Māgandiya,<br />
si postal zbegan s tem, ko si sebi prisvojil domneve.<br />
Zato ne vidiš niti najmanjšega smisla v vsem tem<br />
in vse to imaš za zmedo.</p>

<p><span class="verseref">8.</span>
Kdor se ima za enakega, boljšega ali slabšega,<br />
se bo boril glede na te oznake.<br />
Tistemu, ki ne okleva med temi tremi razlikami,<br />
se ne pojavljajo oznake »enak« ali »boljši«.</p>

<p><span class="verseref">9.</span>
Čemu bi lahko ta sveti človek pravil: »To je resnica«,<br />
ali se prepiral: »To je napačno«?<br />
Za takega ni niti enakosti niti neenakosti –<br />
le s kom bi se lahko prepiral?</p>

<p><span class="verseref">10.</span>
Modrijan, ki je zapustil dom in je brez stalnega bivališča,<br />
si ne gradi intime med ljudmi,<br />
osvobodil se čutnih je užitkov,<br />
ničesar si ne postavlja v ospredje,<br />
za nič se ne zavzema in ne razpravlja z ljudmi.</p>

<p><span class="verseref">11.</span>
Od vseh stvari se je odrešil, med tem, ko še živi v tem svetu,<br />
veliki človek se jih ne oklepa in se ne prepira.<br />
Tako kot beli lokvanj, čigar pecelj raste iz vode<br />
ni umazan z vodo in blatom,<br />
tako tudi modrijan, govornik miru, človek brez pohlepa,<br />
ni umazan s čutnostjo in svetom.</p>

<p><span class="verseref">12.</span>
Tisti, ki je spoznal resnico v vidnem ali čutnem,<br />
ni zato ošaben, saj se ne enači s tem.<br />
Ne vodi ga, kar je bilo ustvarjeno ali naučeno,<br />
in ne dela si zaključkov o tem, kar se je že uveljavilo.</p>

<p><span class="verseref">13.</span>
Tu ni vezi za tistega, ki je nenavezan na zaznave,<br />
tu ni zmedenosti za tistega, ki je osvobojen z razumevanjem.<br />
Toda tisti, ki se močno oklepajo pogledov in zaznav,<br />
pohajkujejo po svetu in povzročajo probleme.</p>


    </div>
  </body>
</html>

