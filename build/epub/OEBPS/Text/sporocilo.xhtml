<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
  <head>
    <meta http-equiv="content-type" content="text/html; charset=utf-8" />
    <title>Sporočilo Aṭṭhakavagge</title>
    
      <link href="../Styles/style-epub.css" rel="stylesheet" type="text/css" />
    
  </head>

  <body id="content">
    <div id="chapter_sporo-ilo-a-hakavagge" xml:lang="en-GB">
      <h1 id="sporoilo-ahakavagge">Sporočilo Aṭṭhakavagge</h1>

<h2 id="povzetki-glede-na-tematiko">Povzetki glede na tematiko</h2>

<p><em>Aṭṭhakavagga</em> seveda govori le o eni stvari in to je o razumevanju
stvari, takih kot so. Toda, če govorimo o posameznih kvalitetah Dhamme,
to ne pomeni, da te kvalitete lahko raziskujemo kot posamezne, ampak jih
moramo kot del celotnega učenja. Posebno pri <em>Aṭṭhakavaggi</em> je zanimivo,
da je predvsem osredotočena na učenje o »domnevah« ali <em>upādāni</em>. V
<em>paṭiccasamuppādi</em> je Buddha opisal <em>upādāno</em> kot čutnost (<em>kāma</em>),
poglede (<em>diṭṭhi</em>), moralo in običaje (<em>sīlabbata</em>) in sebstvo
(<em>attavāda</em>). Celotna zbirka je osnovana prav na teh elementih.</p>

<p>Elementi, ki se pojavljajo v Aṭṭhakavaggi so tudi sledeči: nenavezanost,
razumevanje resnice, samo-očiščevanje, iskanje miru, samotno bivanje,
dosego sadov z realizacijo Dhamme, izničenje teme, prenehanje argumentov
in razvoj dobrih kvalitet. Pa poglejmo zdaj podrobneje te elemente.</p>

<h3 id="nenavezanost">Nenavezanost</h3>

<p>Ena izmed najbolj očitnih tem v <em>Aṭṭhakavaggi</em> je navezanost – posebno
navezanost na čutne užitke in na poglede.</p>

<p>Navezanost na čutne užitke pomeni, da je človek ko »ti predmeti čutnosti
oslabijo, v taki stiski, kot da je preboden s trnom« (Aṭṭ 1:2). Za
tiste, ki so navezani, »ko zakrivijo neprijetnosti, objokujejo: »Kaj bo
z nami, ko bomo odšli od tu?«« (Aṭṭ 2:2). To učenje nakazuje, da ni
problem v občutenju prijetnega (<em>sukha</em>), neprijetnega (<em>dukkha</em>) in
nevtralnega (<em>adukkhamasukha</em>) občutka, ampak v navezovanju na ta
občutek. Človek lahko še vedno čuti neprijeten občutek, toda ker ni
navezovanja in želja, ta človek ne čuti <em>muke</em> (<em>dukkha</em>). Želja po
izničenju neprijetnosti, je trpljenje. Želja po izogibanju prijetnega
občutka za bolj prijetni občutek, je trpljenje. Tudi želja po
»prebuditvi« iz nevtralnega občutka v bolj čutno občutenje, je
trpljenje. Na kratko, kontrola nad občutki, je trpljenje.</p>

<p>Navezanost na poglede (nazore), pomeni jemati svoje poglede kot
najboljše na svetu (Aṭṭ 5:1), zato jih jemljemo, kot da to so absolutna
(Aṭṭ 8:9) in univerzalna (Aṭṭ 4:1; 5:1) resnica. Taki pogledi vodijo k
razpravam (Aṭṭ 3.1), prepiru (Aṭṭ 5:1), zaničevanju (Aṭṭ 11:2) in
imenovanju drugih za »bedake« (Aṭṭ 12:10). Medtem, ko pri navezanosti na
čutne užitke govorimo o občutkih, pri navezanosti na poglede govorimo o
obstoju in neobstoju (<em>bhava-vibhava</em>)<em>.</em> Vsi pogledi so formulirani
glede na to, kar izberemo iz ponujenih stvari ali izločimo iz stvari, ki
ne podpirajo naših pogledov. Toda to ne pomeni nujno, da smo na to
pozorni. Poglede napačno jemljemo kot da je to resnica, kot da so del
našega razumevanja obstojnega sveta ali eksistence. Ti so za nas
»absolutna« resnica. Buddha nas tu opozarja, da taki pogledi potrebujejo
potrdila in zagotovila, kar pomeni stalno potrjevanje te eksistence
(<em>bhava</em>) od drugih stvari, ki ne podpirajo te eksistence (oz.
ne-eksistence ali <em>vi-bhava</em>). Da »pozitivnost« lahko za nas obstaja,
mora hkrati obstajati tudi »negativnost«. Zato pravimo, da se pri
navezovanju po obstoju, navezujemo tudi po neobstoju. In tudi, ko se
navezujemo po neobstoju, se hkrati navezujemo tudi na obstoj.
Osvoboditve ni v navezovanju.</p>

<p>Kar se tiče prenehanja navezovanja, glede na <em>Aṭṭhakavaggo</em>, se to lahko
doseže z vrlinami, t.j. s samoomejevanjem in odrekanjem. Človek ne more
prekoračiti poplavo obžalovanj brez vztrajnega in stalnega »črpanja vode
iz svojega čolna« (Aṭṭ 1:6). To je seveda postopna in težka vadba (Aṭṭ
2:1), saj zahteva osvobajanje od čutnosti. A za to ni dovolj, da se
človek skriva v samoti, stran od čutenja, ampak mora tudi razumeti
odvisnost samega doživljanja (Aṭṭ 2:1). Tisti, ki ni brez vezi, ne
doseže osvoboditve (Aṭṭ 2:2).</p>

<p>Buddha je tudi govoril o prenehanju navezovanja na oboje, na slaba
dejanja in <em>tudi</em> na koristna dejanja (Aṭṭ 4:3), oklepanja na zaznave
(Aṭṭ 4:5), na znanja (Aṭṭ 5:5), na eksistenco (Aṭṭ 5:6), na moralo in
običaje, in na vsa dejanja (<em>kamma</em>) ne glede ali so kritizirana ali
odobravajoča (Aṭṭ 13:6). To so navezovanja, ki so prisotna v vsakem
običajnemu človeku.</p>

<p>Osvoboditev od navezovanja na moralo in običaje ne pomeni, da bi zdaj
morali biti nemoralni. Na primer, Buddha je učil v <em>Aṭṭhakavaggi</em>, da je
pravi modrec tisti, ki se obvladuje v govoru (Aṭṭ 10:3), ki ni naklonjen
žalitvam (Aṭṭ 10:5), itd. Namen morale ni navezovanje na neke religiozne
ideologije ali kontrola družbe, ampak da se vzdržimo vseh dejanj, ki so
pod vplivom odpora, čutnosti ali nevednosti. To se najprej začne z
zadržanjem od slabih dejanj. Buddha je svetoval, da se <em>vsak</em> človek
drži <em>vsaj</em> petih vodil: da ne ubija, da ne krade, da se v spolnosti
moralno vede, da ne laže in da ne uživa drog in alkohola, kar vodi v
nepazljivost. Z vadbo se lahko človek potem osvobodi tudi dobrih dejanj
– torej, od vseh dejanj (<em>kamma</em>) nasploh (Aṭṭ 13:6), ne glede ali so to
fizična, verbalna ali mentalna. Kaj to pomeni? Vsa dejanja, ki jih
počnemo, so vedno pod vplivom odpora, čutnosti ali nevednosti, dejanja
in so tvorjena s pogledi sebstva: »To je moje delo« in »Moj govor« in
tudi »Mislim, torej sem«. Dokler je človek neveden, deluje pod vplivom
odpora, čutnosti in nevednosti in je zatorej odgovoren za svoja dejanja.
Osvobojeni človek, ki nima več odpora, čutnosti ali nevednosti, ne
škoduje niti sebi niti drugim.</p>

<p>Častiti Soṅa je rekel, da je moralno vedenje razsvetljenega
človeka (<em>arahat</em>) naravno izražanje osvobojenega uma. Ta človek ni
nepokvarjen zaradi slepega sledenja ritualom, zapovedi ali kakršenkoli
moralni etiki (<em>silabbataparāmāsa</em>), ampak je odločen v nepokvarjenosti
zaradi prenehanja odpora, čutnosti in nevednosti (<em>khayā rāgassa
vītarāgattā … dosassa vītadosattā… mohassa vītamohattā abyāpajjādhimutto
hoti</em>) (Vin 1:183-5). Kot lahko tu vidimo, Buddha ni učil nove religije.
Misli o ne-religioznosti so lepo zapisane v Aṭṭ 4.</p>

<h3 id="spoznanje-resnice">Spoznanje resnice</h3>

<p>Buddha pravi, da je resnica le ena (Aṭṭ 12:7). Toda, ker se ljudje v
svetu identificirajo s pogledi, za njih seveda obstaja mnogo »resnic« in
zaradi tega pride do nesoglasja (Aṭṭ 12:7). Spoznanje resnice ni s
sprejemanjem nekih pravih pogledov, ampak z uvidom, ki temelji na
izkušnji (Aṭṭ 14:20). Ta, ki je spoznal resnico, je to dosegel z
opuščanjem vseh stvari (Aṭṭ 15:12), tistih, ki prinašajo zasluge ali zlo
(Aṭṭ 4:3) in so pod vplivom pogledov, glede na moralo in običaje (Aṭṭ
13:6). Ko je popolnoma prost vseh posvetnih želja in upanj (Aṭṭ 4:7),
lahko biva v svojem miru (Aṭṭ 15:12) in mu ni treba več dvomiti o
»mnogih resnicah«.</p>

<p>Nekateri, ki se imajo za izkušene mislijo, da so njihove ideje,pogledi
in mnenja dokončna in jih imajo za popolna (Aṭṭ 8:1, 8:9, 13:10, 13:16)
in univerzalna (Aṭṭ 8:10, 13:10). Pogojeni v takih pogledih imajo druge
poglede za »nepopolne« (Aṭṭ 12:14) in »lažnive« (Aṭṭ 12:9).</p>

<p>Seveda bi bilo napačno to razumeti kot idejo, da lahko dosežemo mir z
zavračanjem vseh idej, ki so nam ponujene. V DN 74 je Dīghanakha rekel
Buddhi: »Moje mnenje in pogled je, da zame ni ničesar sprejemljivo.«
Buddha temu pripomni: »Ta tvoj pogled, da zate ni ničesar sprejemljivo,
je potem ta pogled tebi sprejemljiv?« Čeprav Buddha sprejme, da je
Dīghanakhin pogled »o prenehanju pogledov« bolj sprejemljiv, saj vodi k
zmanjševanju odpora, čutnosti in nevednosti, kljub temu razloži, da ne
samo, da se na tak način ne more izogniti pogledom, ampak se s tem celo
sprejme novi pogled. Buddha pravi, da ko se človek zase zaveda, da tudi
trdno držanje pogleda »ničesar je zame sprejemljivo« vodi k prepirom s
tistimi ljudmi, ki se držijo določenih pogledov, zato naj človek prav v
tem trenutku opusti ta svoj pogled. Tako lahko človek opusti poglede.
Buddha potem uči o naravi odvisnosti in minljivosti teh tvorjenih
pogledov.</p>

<h3 id="samo-oievanje">Samo-očiščevanje</h3>

<p>Modri ljudje pravijo, da je očiščevanje srca ali uma vrh duhovne vadbe.
Očiščevanje pomeni svobodo od uveljavljene obsedenosti (Aṭṭ 11:13).
Drugi filozofi, ki se držijo svojih ideologij pravijo, da lahko poteka
očiščevanje le v etični vadbi: v samo-omejevanju (Aṭṭ 13:4) ali z
odporom (Aṭṭ 13:7). Ti tudi pravijo, da le njihovo dogmatično učenje
lahko vodi k očiščevanju (Aṭṭ 12:15) in kritizirajo druge poglede, kot
da so to ovire pri očiščevanju (Aṭṭ 12:14). Toda modreci pravijo, da je
tako govorjenje le opora za nadaljnjo navezovanje (Aṭṭ 13:14). Človek se
ne očisti z nečim, kaj je pogojeno, kot so pogledi, pod vplivom čutnega
doživljanja in morale in običajev, ki jih sprejme; človek opusti tako,
da ne sprejme nekaj novega (Aṭṭ 4:3). V nasprotnem primeru, bi človek le
ohranjal sebe v bivanju ali eksistenci (Aṭṭ 13:4).</p>

<h3 id="iskanje-miru">Iskanje miru</h3>

<p>Včasih je cilj omenjen kot mir (<em>santa</em>). Mir ni v iskanju religioznih
ideologij (Aṭṭ 9:3). Ta mir pride iz notranjosti uma in ni v zunanjem
svetu (Aṭṭ 14:5). Pride s prenehanjem jemanjem stvari vase (Aṭṭ 13:18),
z opuščanjem vsega (Aṭṭ 15:12; 15:15) do te mere, da človek ne bo imel
ničesar več za zavreči (Aṭṭ 14:5). To se doseže s prenehanjem
navezovanja na sebstvo (Aṭṭ 14:19).</p>

<h3 id="samotno-bivanje">Samotno bivanje</h3>

<p>Včasih je cilj omenjen kot samota (<em>vivekā</em>). Samota ne pomeni enostavno
le fizično samoto (Aṭṭ 2:1), ampak pomeni samoto od navezovanj, od
stvari, ki mažejo um, in od nevednosti (Aṭṭ 2:1), od vseh stvari, ki jih
človek dojame kot kontakt med osebo in objektom (Aṭṭ 10:4). To pomeni
stanje miru, brez vezi na karkoli na tem svetu (Aṭṭ 14:1), ko človek
nima ničesar, kar bi mu lahko prineslo žalost (Aṭṭ 10:14). Seveda, osama
tudi pomeni fizični umik ter tudi, ko se človek ne predaja spolnosti
(Aṭṭ 7:1, 7:7, 7:8), ko nima novega naraščaja, živine, posestva in
lastnine (Aṭṭ 10:11).</p>

<p>V SN 4:37 »samoten človek« (<em>ekavihāri</em>) pomeni nekoga, ki tudi v gneči
z ljudmi živi sam, to je brez želja (<em>taṇhā</em>) in sebstva (<em>attā</em>). V SN
2:283 Buddha pravi, da je preživetje v osami le en del popolne osame. Za
popolno dosego osame mora človek opustiti preteklost, prihodnost,
nagnjenja in želje po sedanjih stvareh, ki tvorijo osebno bitnost.</p>

<h3 id="dosega-sadov-z-realizacijo-dhamme">Dosega sadov z realizacijo Dhamme</h3>

<p>Kvalitete, ki pridejo z realizacijo Dhamme so sledeče: prenehanje
iluzije o sebstvu »Jaz sem« (Aṭṭ 3:4), potrebe po časti (Aṭṭ 3:4) in
ponosu (Aṭṭ 3:4); je v miru med vsemi idejami, ki pridejo pred njega
(Aṭṭ 4:6), hodi bister in odprt (Aṭṭ 4:6); brez hrepenenja po obstoju
(Aṭṭ 9:5), brez navezovanj in splošnega hrepenenja (Aṭṭ 9:5; 10:2;
10:4); je neodvisen (Aṭṭ 10:2; 10:9); brez močnih čustev (Aṭṭ 10:3;
10:5); dobrega vedenja s telesom, govorom in mislimi (Aṭṭ 10:3; 10:5;
10:6); brez žalosti (Aṭṭ 10:4); pogledi ga ne vodijo (Aṭṭ 10:4); se ne
vpleta v kritike in prepire (Aṭṭ 10:12; 13:18); se ne primerja z drugimi
(Aṭṭ 10:8; 10:13); je ravnodušen do čutnih užitkov (Aṭṭ 10:10); brez
fiksiranih predstav (Aṭṭ 10:13) in slepo ne sledi nobenimi idejam, ne
glede na to ali so filozofske, religiozne ali posvetne (Aṭṭ 10:14).</p>

<h3 id="iznienje-teme">Izničenje teme</h3>

<p>Tema je nekaj, kar se mora pregnati in končati. Ko tema preneha in pride
luč, človek doseže veselje. Tema je značilnost motenega oz. nevednega
uma, in se jo lahko konča z razumevanjem resnice s pravilnim poenotenim
umom in preiskovanjem Buddhovega učenja (Aṭṭ 16:13, 16:21).</p>

<h3 id="prenehanje-argumentov">Prenehanje argumentov</h3>

<p>Sveta bitja se ne vpletajo v razprave in prepire (Aṭṭ 3:1; 9:10), saj
niso zavezana v nobene ideje (Aṭṭ 3:8). Ne popuščajo nobenim pogledom
(Aṭṭ 5:5). Tudi ne povzdigujejo sebe in tako ne povzročajo sporov v
svetu (Aṭṭ 12:17). Za njih je ne-prepir »temeljno zatočišče za mir.«
(Aṭṭ 13:2)</p>

<p>Toda tisti, ki pravijo, da so njihovi pogledi univerzalna resnica,
imenujejo ideje drugih kot »nižje« in se tako ne izognejo prepirom (Aṭṭ
5:1). S takimi mislimi bodo zagovarjali svoja učenja (Aṭṭ 8:1) in si
začeli iskati nasprotnike, s katerimi bi lahko debatirali, razpravljali
in poskusili pridobiti zasluge, medtem ko imajo druge za bedake (Aṭṭ
8:2). In če izgubijo v debati, so prizadeti (Aṭṭ 8:3) in objokujejo v
žalosti (Aṭṭ 8:4). Tudi zmaga v debatah ne prinese drugega kot ponos.
Buddha temu pravi vir lastne škode (Aṭṭ 8:7). S tem videnjem se naj
človek izogne razpravam in prepirom, saj tako življenje ne vodi h
čistosti (Aṭṭ 8:7).</p>

<h3 id="razvijanje-dobrih-kvalitet">Razvijanje dobrih kvalitet</h3>

<p>V <em>Aṭṭhakavaggi</em> lahko najdemo sto dvaindvajset vodil, kako naj človek
živi svoje duhovno življenje. Dvainosemdeset od teh je uvrščenih v
zadnje tri sutte (Aṭṭ 14, 15 in 16) in ta vodila dajo poseben ton tem
verzom. Vsa ta vodila niso izbrana med ideologijami, ampak so osnovana
na nenavezanju in vodijo v mir (Aṭṭ 9:3). Poleg tega ta vodila niso
namenjena za poveličevanje samega sebe (Aṭṭ 7:9, Aṭṭ 9:12). Če človek
sledi ošabnosti in vzvišenosti, potem se bo še bolj utopil v eksistenco
(Aṭṭ 13:4).</p>

<h2 id="od-nevednosti-do-nasprotovanja">Od nevednosti do nasprotovanja</h2>

<p><em>Mahānidāna sutta</em> (DN 15) lepo ponazarja, da z neznanjem Dhamme postaja
naše življenje polno nesoglasij, prepirov, nasilja in celo vojn. Ta
sutta pravi, da zaradi neznanja o pogojenosti kakršnegakoli obstoja
mislimo, da je naša eksistenca stabilna in enotna ter da so naši pogledi
vredni čaščenja. S tem neznanjem mislimo, da imamo kontrolo nad občutki,
da jih lahko spreminjamo s sledenjem čutnim užitkom ali z odrivanjem na
stran vsega, česar ne maramo. Z nerazumevanjem narave občutkov, t.j. da
so minljivi oz. med seboj odvisni ter da so neodvisni od sebstva,
uporabljamo to lažno moč kontrole, z mislijo, da lahko stvari (predvsem
občutke) spremenimo, kot je nam po godu. Tej »moči po kontroli« pravimo
želje (<em>taṇhā</em>).</p>

<p><em>Mahānidāna sutta</em> od tu naprej poda spisek tega, kako je naše vsakdanje
življenje pogojeno od teh želja. Sutta pravi, da ko je prisotna želja je
tu tudi prisotno iskanje (<em>pariyesana</em>); ko je prisotno iskanje, je
prisotno tudi pridobivanje koristi (<em>lābha</em>); ko je tu korist, je tu
teorija, oz. domneva ali neka enota izbranih koristnih idej ali stvari
(<em>vinicchayo</em>); ko je tu teorija, so tu želje in strasti (<em>chandarāga</em>);
ko so tu želje in strasti, so tu tudi navezovanja (<em>ajjhosāna</em>); ko je
prisotno navezovanje, je tu posedovanje (<em>pariggaha</em>); ko je tu
posedovanje, je tu strah pred izgubo (<em>macchariya</em>); ko je tu strah pred
izgubo, je tu zaščitništvo (<em>ārakkho</em>); ko se svari branijo, so tu mnogi
zli fenomeni, kot npr. uporaba orožja za obrambo, prepiri, prerekanje,
nasilje, žaljivke, obrekovanje in laži.</p>

<p>Ta spisek ne pravi, da je med temi individualnimi točkami neka časovna
razlika, na primer, najprej iščem in kasneje se navezujem. Sutta pravi,
da ko je tu prvo, je hkrati tudi drugo. Zato se lahko ta spisek bere
tudi kot, na primer, ko je tu strast, je tu strah pred izgubo. To potem
tudi pomeni, da ko je tu nasilje, je to zaradi nevednosti, ne-vedenja
narave uma, ki je prisotno prav tu in zdaj. Dokler smo nevedni, tudi
iščemo, imamo strasti, smo zaščitniški, itd. ne glede ali smo na to
pozorni ali ne. Prav zato se mora <em>Aṭṭhakavaggo</em> jemati kot nekaj zelo
osebnega, kot besede, ki govorijo prav <em>tebi osebno</em> in ne kot nekaj,
kar se tiče drugih ljudi, češ, da je to problem nekoga drugega, a ne
moj. Poleg tega <em>Aṭṭhakavagga</em> ni zapisana za nek določen čas ali le za
neko določeno versko skupino. Velja prav tu, zdaj in za vse.</p>

<p>Zdaj lahko pogledamo, kako <em>Aṭṭhakavagga</em> razloži te ključne faktorje,
ki pogojujejo naš pogled na samega sebe in na svet.</p>

<p>Ko so prisotne želje, je to vedno <em>po nečem,</em> po stvareh, ki jih čutimo
s petimi čuti. (V pesniški obliki sutte zajamejo vseh pet čutov s: »kar
je videl, slišal ali občutil.« Ostale čutne osnove, to so vonjanje,
okušanje in dotikanje, so pravzaprav združene v »občutenje«.) To čutenje
seveda potrebuje objekt. Toda objekt ni neka enotna stvar. Vsak zavesten
objekt je določen ali tvorjen od mnogih stvari (<em>saṅkhāra</em>).</p>

<p>Želje neprestano iščejo enotnost med temi neskončnimi podobami. Tej
»enotnosti« lahko pravimo dobiček, oz. korist. <em>Aṭṭhakavagga</em> pravi, da
iskanje koristi vodi le v prerekanja (Aṭṭ 8:5), razočaranja (Aṭṭ 10:7)
in do težav med ljudmi (Aṭṭ 14:15). Toda enotnost ni nič drugega kot
teorija. Tu ni jasnega videnja o tej enotnosti; ali z drugimi besedami,
ničesar ni <em>dokazanega</em>. Zato tu govorimo o <em>obstoju</em> teorij, ki so
nastale z našimi pogledi, ki podpirajo določeno teorijo. Posledično,
stvari, ki ne podpirajo te teorije, odrinemo na stran (čeprav na to
nismo vedno pozorni). Zato <em>Aṭṭhakavagga</em> pravi: »Z videnjem obstoja in
neobstoja materije, si človek ustvarja teorije v svetu.« (Aṭṭ 11:16)</p>

<p>To razlikovanje se pokaže tudi v vsakdanjem odnosu do sočloveka: »Ko
stoji v svoji teoriji, se posmehuje drugim in pravi: »Ta je bedak in ne
mojster«« (Aṭṭ 12:10) in »Dokler se človek drži teorij, povzdiguje zgolj
sebe in nadaljuje s prepiri v svetu.« (Aṭṭ 12:17)</p>

<p>Tu so želje do teh dveh skrajnosti: po obstoju in po izničenju obstoja
(Aṭṭ 2:7), ki so osnovane na tem, kar je »prijetno« in »neprijetno« v
svetu.« (Aṭṭ 11:6) Tako si ustvarjamo stvari, ki so nam drage, in s tem
obstajajo hrepenenja, upi in cilji (Aṭṭ 11:4) in strast do pogledov (Aṭṭ
12:14). Tudi, ko opuščamo neke določene poglede, si posledično hkratno
že jemljemo nove poglede: »Ko ljudje opustijo, kar je bilo, a se držijo
tega, kar sledi, jih premaga navezanost, ker sledijo svoji strasti.«
(Aṭṭ 4:4)</p>

<p>Očitno je želje zelo težko premagati, ker so trdno navezane na čutna
poželenja (Aṭṭ 15:14). Ko je tu navezovanje, so tu posedovanja do vseh
stvari, ki jih jemljemo kot »moje« (Aṭṭ 6:2, 11:10-11) in kot nam drage
(Aṭṭ 11:2). In tako sledi žalost, tegoba in strah pred izgubo (Aṭṭ 6:6)
in posledično tudi pohlep (Aṭṭ 10:13). Tak človek je zaščitniški,
spletkarski, drzen in poln odpora (Aṭṭ 10:5). Prav zagotovo se kdaj
ujamemo, ko začnemo zagovarjati svoje misli ali dejanja. Takega človeka
prevlada jeza, strah, skrbi in njegov govor postane neobvladan (Aṭṭ
10:3). Tako se človek zapleta v argumente, debate in širjenje svojih
pogledov, ideologij in verovanj. To lahko vodi v prepire, žaljivke,
obrekovanje, laži, ustrahovanje, nasilje, pretepe, ubijanje in mnoga
druga škodljiva dejanja.</p>

<h2 id="vednostjo">Z vednostjo pride končni mir</h2>

<p>In kako se lahko vse to tudi konča? »Z jasnim razumevanjem kontakta,«
(Aṭṭ 2:7) pravi Buddha, ko človek uvidi naravo odvisnosti ter tako
opusti domneve (<em>upādāna</em>) o enotnem obstoju ali eksistenci: to je
prenehanje kontakta (<em>phassa nirodha</em>). Seveda zadeva ni enostavna in
tega ni mogoče razumeti s samim logičnim razumevanjem. Potrebno je
odkrivanje teh stvari na fenomenološki način, t.j. s prepoznavanjem
stvari, ki so prisotne ravno tu in zdaj pred nami in ne kot nekaj
abstraktnega. Aṭṭ 14, 15 in 16 govori, kako naj praktikant vadi, da
lahko razume pravo naravo.</p>

<p>Najbolj zanimivi koncept, ki je omenjen v tej zbirki je <em>papañcasaṅkhā</em>.
Te zloženke ni lahko prevesti. Mnogo prevajalcev si je že belilo glavo,
kako to spraviti v njihov domači jezik. Za to slovensko zbirko sem
uporabil prevod »uveljavljena obsedenost«. <em>Papañca</em> pokriva celotno
naše delovanje: kako razmišljamo, opravljamo svoje opravke in
komuniciramo z drugimi ljudmi. Na primer, v AN 6:14 se <em>papañca</em>
prepozna v veselju pri delu, veselju pri govorjenju, veselju po spanju,
veselju v družbi, veselju pri medsebojnemu vezanju, skratka veselju po
bivanju. Ne glede kakšne interakcije imamo do sveta, se to dogaja pod
vplivom naših pogledov. V njih se zatopimo. Toda pogledi niso nekaj
enotnega ali stabilnega, ampak nekaj, kar raste in se razprostira. Ne
glede, koliko se zaznava razprostira, se na to uveljavi zavest. Ta
»uveljavljenost« nam daje občutek vrednosti in stabilnosti. In misel
»Jaz sem« je najbolj problematična uveljavljena obsedenost (Aṭṭ 14:2). Z
nevednostjo potem mislimo na način: »Moj svet, ki ga spreminjam in mi
hkrati daje pomen.« S takimi pogojenimi mislimi človek širi svoje ideje
in prepričanja.</p>

<p>Ta »virus« vpliva tudi na odnose do sočloveka. Da lahko skupina ljudi
živi skupaj, si morajo najti neke skupne točke v katerih (mislijo) imajo
skupne ideje. Seveda skupna ideologija ne more obstajati, če se ne
identificira z nečim, kar ni »naša« ideologija. Potrebna je druga
miselnost, kljub temu da se ta imenujejo »nižja«: heretična, zla,
sovražna, itd. (Aṭṭ 12:11, 12:9). Na tej nevednosti je grajen ta svet,
ki ga mi poznamo. Rast religij raste z željami po moči in kontroli.
Takšne so tudi ideološke vojne, ki jih poznamo v stari zgodovini in ki
še vedno »obsedajo« svet in povečujejo napetost med »Vzhodom« in
»Zahodom« ali »levico« in »desnico«. Torej, <em>karkoli</em> človek zagovarja,
zagovarja tisto, kar je izbral iz tistega, česar <em>noče</em> zagovarjati. Tu
je ta dvojnost pojavnega: obstoj in neobstoj (Aṭṭ 11:6).</p>

<p>Kdor se drži pogleda, da nekaj za njega obstaja, se hkrati drži tudi
pogleda, da nekaj za njega ne obstaja; in tudi, če se drži pogleda, da
nekaj ne obstaja, se hkrati drži pogleda, da nekaj obstaja (DN 11). Tak
človek ne pobegne problemu, ampak se vrti okoli obstoja ali eksistence,
kot pes prevezan na kol z vrvjo. Teče in laja okoli tega istega kola (SN
22:99). Tako so tu »jeza, laž, negotovost in ideje, ko je prisotna ta
dvojnost.« (Aṭṭ 11:7) In seveda vsa pogojena razumevanja, znanja, ideje
in pogledi niso »brezmadežni« (Aṭṭ 12:4)</p>

<p><em>Papañca</em> preneha postopoma, ko človek nič več ne uživa v obsedenosti
oz. vznemirjenosti do vsega, kar svet človeku ponuja. »Raziskovalec
razume naravo odvisnosti. Z razumevanjem je osvobojen in se ne prepira«
(Aṭṭ 11:16) in opusti želje (Aṭṭ 2:7).</p>

<p>Človek razume, da je vse, kar prinaša »navdušenje«, »ne-navdušenje«,
»obstoj« in »neobstoj« v svetu (Aṭṭ 11:6) pogojeno s kontaktom (med
»jazom« in »svetom«) (Aṭṭ 11:9). Tudi kontakt je nekaj, kar je pogojeno:
to je od »imena in materije«, oz. od pojavnega fenomena: »Če materija
izgine, se kontakt ne sklene.« (Aṭṭ 11:11). In kako materija pokaže
svojo odvisnost in s tem minljivost?</p>

<blockquote>
  <p>Ko nima zaznave o zaznavi;<br />
ko nima zaznave o ne-zaznavi;<br />
ko ni brez zaznave;<br />
ko nima zaznave »izginitve«.<br />
Za tistega, ki to doseže,<br />
materija izgine,<br />
saj je zaznava osnova<br />
za uveljavljeno obsedenost. (Aṭṭ 11:13)</p>
</blockquote>

<p>To se zgodi z direktnim spoznanjem, ko zaznava le zaznava, ko občutki le
čutijo. Domneva (<em>upādāna</em>), da zaznava zaznava materijo, je le domneva,
ne resnica. Domneva, da občutek čuti materijo, je le domneva, ne
resnica. Domneva daje materiji obstojnost ali bitnost, toda v resnici
materija te bitnosti ne potrebuje. Materijo se ne da na noben način
kontrolirati, saj se sama razporedi glede na štiri elemente.</p>

<blockquote>
  <p>Če ničesar ne jemlje in ne doživlja kot »moje«<br />
v kakršnemkoli pogledu na ime in materijo,<br />
in ko ga ne žalosti to, česar ni,<br />
ta resnično ne trpi posvetne izgube. (Aṭṭ 15:16)</p>
</blockquote>

<p>S tem tudi prenehajo občutki, ki so odvisni od kontakta. Tako človek
spozna, da nima smisla domnevati o sebstvu, ki naj bi obvladoval
doživljanje. Doživljanje nam je dano, preden domnevamo to edinstveno
osebo in njeno moč kontrole. Tako izginejo želje in iskanje: »Z
opuščanjem želja po obeh skrajnostih… se modri ne oklepa ničesar kar
vidi in sliši« (Aṭṭ 2:7) in »Menih s pozornostjo in s popolnoma
osvobojenim srcem, zavrne vsako željo po teh čutnih objektih.
Pravočasno, pravilno in temeljito preiskuje Dhammo, z poenotenim umom
naj izniči vso to temo.« (Aṭṭ 16:21) In kdor je prešel čutna poželenja,
je prešel navezovanja (Aṭṭ 15:14). Z izpuljenim trnom ni pogreznjen v
posedovanje (Aṭṭ 2:8), saj človek razume, da »resnično, trajno imetje ne
obstaja« in da »so ločitve neizogibne.« (Aṭṭ 6:2) Človek je popolnoma
neodvisen, se z nikomer in ničemer ne primerja, nima ničesar izgubiti,
brez strahu in žalovanja živi v miru (Aṭṭ 6:8, 15:20).</p>

<p>Kot smo verjetno do zdaj spoznali, v Buddhovem učenju človek ne postane
»svetnik« zaradi širjenja ali zagovarjanja tega nauka, pa čeprav je ta
človek pripravljen za to žrtvovati svoje življenje. Buddha je tudi
pravil: »Menihi, če bi kdorkoli govoril proti meni ali učenju ali
skupnosti, se ne odzovite na to z jezo, odporom ali sovraštvom. Če si
jezen in imaš občutek odpora in sovraštva, bo to zate le ovira.« (DN 1)
»Četudi razbojnik z žago reže tvoje ude, pa v tvojih misli nastane jeza
do tega razbojnika, potem ne uresničuješ mojega učenja.« (MN 21) Buddha
pravi, da človek postane pravi svetnik le tako, da se osvobodi odpora,
čutnosti in nevednosti. Takemu človeku se ni potrebno zagovarjati,
prepirati niti iskati podpore in priznanja. Ta živi v popolnem miru.</p>

<blockquote>
  <p>Kdor je onkraj obeh bregov,<br />
zanj ne obstaja svet nasprotij,<br />
kdor je svoboden, brez strahu –<br />
je zame pravi sveti človek!</p>

  <p>Kdor je brez jeze lahko prenese<br />
zmerjanje, udarce, muke,<br />
kdor je res potrpežljiv,<br />
je zame pravi sveti človek.</p>

  <p>Prijateljski je s sovražniki<br />
in miren z nasilneži,<br />
med pohlepneži pa brez želja –<br />
je zame pravi sveti človek.</p>

  <p><em>Dhammapada</em> 26:3,17,24 (Prevod: P. Pečenko)</p>
</blockquote>

    </div>
  </body>
</html>

